[s1]
2121
1. Nu mai doresc nimic de jos:
Puţinul ce-l găsesc, mi-ajunge;
Tot ce-i mai mult, e-anevoios
Tot ce-i mai strălucit, străpunge.
/: Nu mai doresc să am aici
Nici laude, nici veselie
Mi-ajunge partea celor mici
Iubirea lor mi-e avuţie :/

[s2]
2. Nu mai doresc decât să pot
Să merg cu fraţii împreună;
Un gând şi-o inimă în toţi
Ce au primit ei din cer, să ţină.
/: Nu mai doresc decât să fiu
Găsit, în orişice-ncercare,
Zidit pe adevărul viu
Plăcut în orice-mprejurare :/

[s3]
3. Smerit, în orice loc-nălţat
Curat, în orice-ntinăciune;
Umblând, în tot ce-am învăţat
Plângând în orice rugăciune.
/: Iubind, în orice lepădări
Crezând, în orice zguduire;
Statornic primei ascultări
Neostenit, spre mântuire. :/

[s4]
4. Nu mai doresc nimic străin
Ce mi-ameninţă veşnicia;
Mi-ajunge-n suflet pe Hristos
Şi-n adunare, părtăşia.
//: Nu-mi mai doresc :/
Decât cu Domnul împreună
Să poată, când am să sfârşesc
Să-mi zică: „Vino, slugă bună!“:/

[order]
s1,s2,s3,s4