[s1]
Iată ce vorbeşte Domnul
Prin proorocul Său Ioel
Pentru vremea de pe urma,
Pentru noul Israel.

[s2]
Peste orişice făptură
Slava Mea va străluci
Şi atunci prin a lor gură
Numele-Mi voi proslăvi.

[s3]
În zilele de pe urmă
Voi turna din Duhul Meu
Peste a Mea sfântă turmă
Zice Domnul Dumnezeu.

[s4]
Fiicele şi fii voştri,
Bătrânii şi tinerii
Vor avea visuri, vedenii
Şi chiar multi vor prooroci

[s5]
Peste robi şi peste roabe
Din Duh Sfant Eu voi turna,
Pe pământ şi sus în ceruri
Semne mari s-or arăta.

[s6]
Adu Doamne Cincizecimea
Azi în adunarea Ta
Să strigăm toţi ,,MARANATA’’
Vino, Doamne, Aleluia.

[s7]
Şi în cor de osanale
Să-Ţi cântăm că vrednic eşti
Să vorbim ca la Rusalii
În limbi cereşti şi îngereşti.

[s8]
Ca pământul din pustie
Noi te aşteptăm cu dor
Să-aduci ploaia cea târzie
Doamne peste-al Tău popor.

[order]
s1,s2,s3,s4,s5,s6,s7,s8