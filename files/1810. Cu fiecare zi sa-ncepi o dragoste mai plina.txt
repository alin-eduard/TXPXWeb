[s1]
1810.
1. Cu fiecare zi să-ncepi
O dragoste mai plină
/:Mai avântat şi mai uşor
Să zbori înspre lumină:/
2. Cu fiecare zi să faci
Un legământ mai tare
/:Să te-alipeşti mai hotărât
De Domnul cu-ascultare:/

[s2]
3. Cu fiecare zi să-ţi iei
Un nou îndemn la luptă
/:Şi viaţa tot mai mult
S-o ai de viaţa asta ruptă:/
4. Cu fiecare zi să duci
Mai liniştit povara
/:În slujba Celui ce-a purtat
De dragul tău ocara:/

[s3]
5. Căci dacă focul nu-l învii
Cu untdelemn mai tare
/:Cu fiecare zi mai mult
Se stinge-ncet şi moare:/

[order]
s1,s2,s3