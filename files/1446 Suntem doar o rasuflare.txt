[s1]
1446.    Mi
Suntem doar o răsuflare
Abur spulberat de soare
Simple adieri de vânt
Şi o mână de pământ
Suntem mici dar Tu eşti mare
Eşti cu noi în strâmtorare
Doar prin Tine existăm
De aceea Te lăudăm

[s2]
De nu mi-ai fi întins mâna
M-ar fi înghiţit ţărâna
Dar Tu ştii Doamne aşa
Nu cei morţi Te pot lăuda.
Tu Isus din bolta albastră
Ai venit în barca noastră
Ne-ai scăpat de toţi cei răi
Căci Tu-i aperi pe ai Tăi.

[s3]
Când zăceam în neputinţă
Mi-ai fost steag de biruinţă
Ne-ai călăuzit mereu
Dreapta ta de Dumnezeu
Să ştie întreaga lume
Căci sub cer e doar un nume
Doar un nume glorios
Numele Isus Hristos

[s4]
Şi în orice-mprejurare
Ai fost a noastră salvare
Şi-n primejdii şi-n nevoi
Doamne ai fost lângă noi
Te lăudăm cu al nostru cânt
Tatăl, Fiu şi Duhul Sfânt.

[order]
s1,s2,s3,s4