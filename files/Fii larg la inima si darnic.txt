[s1]
Fii larg la inimă şi darnic,
fă binele cu pas tăcut;
/: Că n-ai făcut, vei plânge odată,
Dar n-ai să plângi c-ai prea făcut :/
Dar n-ai să plângi,
dar n-ai să plângi c-ai prea făcut.

[s2]
Ascultă sfatul şi-ndrumarea,
îndreaptă-te când eşti mustrat;
/:Că nu asculţi vei plânge odată,
Dar n-ai să plângi c-ai ascultat. :/
Dar n-ai să plângi,
dar n-ai să plângi c-ai ascultat.

[s3]
Mergi fericit în orice vreme,
oriunde te-ar mâna Isus;
/:Că nu te-ai dus, vei plânge odată,
Dar n-ai să plângi că prea te-ai dus.:/
Dar n-ai să plângi,
dar n-ai să plângi că prea te-ai dus.

[s4]
Fii răbdător până la moarte,
oricât de-adânc ai fi brăzdat;
/: Că n-ai răbdat, vei plânge odată,
Dar n-ai să plângi c-ai prea răbdat. :/
Dar n-ai să plângi,
dar n-ai să plângi c-ai prea răbdat.

[s5]
Iubeşte cald, întotdeauna,
chiar şi pe-acel ce te-a zdrobit;
/:Că n-ai iubit, vei plânge odată,
Dar n-ai să plângi c-ai prea iubit. :/
Dar n-ai să plângi,
dar n-ai să plângi c-ai prea iubit.

[s6]
Şi iartă plin de bunătate tot răul
pe nedrept purtat;
/: Că n-ai iertat, vei plânge odată,
Dar n-ai să plângi c-ai prea iertat. :/
Dar n-ai să plângi,
dar n-ai să plângi c-ai prea iertat.

[s7]
Din ce-ai văzut, să ai credinţă
spre tot ce încă n-ai văzut;
/:Că n-ai crezut, vei plânge odată,
Dar n-ai să plângi c-ai prea crezut.:/
Dar n-ai să plângi,
dar n-ai să plângi c-ai prea crezut.

[order]
s1,s2,s3,s4,s5,s6,s7