[s1]
943.
1.  Sosit-a ora despărţirii
Sosit-a clipa să plecăm
Şi nu ştiu dacă vom ajunge
De acuma să ne mai vedem.
2.  Rămâneţi fraţilor iubiţi
Cu pacea Domnului Isus
Şi bucuraţi-vă întru El
Mergând spre patria de sus.

[s2]
3.  Ah, scumpă este clipa asta
Şi poate ultima va fi
Căci ca un abur este viaţa
Şi nu ştiu de ne-om mai vedea.
4.  Ah, jalnică e despărţirea
Şi tot am sta parcă mereu
Ca să mai plângem împreună
Cântând slavă lui Dumnezeu.

[s3]
5.  Întindeţi mâna cu iubire
Zicându-vă cu glas duios
Rămâneţi fraţi cu bucurie
Rămâneţi cu Domnul Hristos.
6.  Noi vom pleca dar clipa asta
Inimi şi-n suflet să ne doară
Gândindu-ne căci poate asta
Ne este cea din urmă oară.

[s4]
7.  Dar tot nădăjduim odată
Ne vom vedea în ceruri sus
Dac-om avea credinţă tare
Şi vom păzi al Său cuvânt.
8.  Ajută-ne O Doamne sfinte
Ca să ne putem revedea
Acolo-n scumpa împărăţie
În veci să-ţi cântăm slavă Ţie.

[order]
s1,s2,s3,s4