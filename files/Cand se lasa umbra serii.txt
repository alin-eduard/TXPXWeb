[s1]
Când se lasă umbra serii
Peste dealuri şi câmpii
Şi când stelele se-arată
Luminând în raze vii
Gândul meu e-atunci la Domnul,
Depărtat de tot ce-i rău
Şi înalţ o rugăciune
Către bunul Dumnezeu.

[s2]
Depărtat de ale lumii
Seara Domnului servesc
Şi simt pace-n al meu suflet
Când la El mereu gândesc.
Fericit mă simt atuncea
Când uitând cele de jos
Îmi îndrept a mea gândire
Către Legea lui Hristos.

[s3]
De când merg pe calea dreaptă e
După-al Domnului Cuvânt,
Vesel sunt în al meu suflet,
Veşnic imnuri vreau să-I cânt.
Azi nimic nu mă-ntristează,
Nici duşmanii nu-i urăsc,
Căci eu nu mai sunt din lume,
Sunt al Tatălui ceresc.

[order]
s1,s2,s3