[s1]
1. 	Zis-a Domnul privegheaţi
Şi pe Mire-L aşteptaţi
Toţi cu candelele pline
Că nu ştiţi ceasul când vine.
722.

[s2]
2.	Miezul nopţii a sunat
Mirele s-a arătat
Şi cele zece fecioare
Ies pentru întâmpinare.

[s3]
3.Cinci fecioare înţelepte
Au ştiut cum să-L aştepte
De ispită neînvinse
Aveau candelele aprinse.

[s4]
4.Celelalte cinci fecioare
Cu ispita-nşelătoare
Valul lumii le-a cuprins
Candelele li s-au stins.

[s5]
5.Iară Mirele voios
De-al credinţei drag prinos
Pe-nţelepte le-a primit
În palatul strălucit.

[s6]
6.Iar pe cele ce-L uitară
Le-a lăsat pe prag afară
Ca să-şi ispăşească vina
Şi să nu guste lumina.

[s7]
7.Tu cerescule Părinte
Fă ca-n suflet şi în minte
Să lucească al Tău îndemn
Ca aprinsul untdelemn.

[s8]
8.Ca o candelă cerească
Inima să înflorească
Sfânt izvor de fapte bune
Şi de-a Ta înţelepciune.

[s9]
9.	Să vestim între popoare
A Ta sfântă îndurare
Că din noapte şi din chin
Ne înalţi spre cer senin.

[order]
s1,s2,s3,s4,s5,s6,s7,s8,s9