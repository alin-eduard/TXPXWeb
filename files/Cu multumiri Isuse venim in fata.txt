[s1]
Cu mulţumiri, Isuse,
venim în faţa Ta
Cântându-Ţi osanale
şi-n veci: Aleluia!
Şi bucuroşi de nedescris
privim mereu spre cer.
Îţi mulţumim, Isus iubit,
zicând: “Eben-Ezer”.

[s2]
În semn de închinare
îngenunchem smeriţi
Că-n marea Ta-ndurare
noi suntem fericiţi.
Îţi dăruim tot ce avem
şi-al inimii ungher,
Şi-n drum spre cer azi ne-am oprit,
zicând: “Eben-Ezer”.

[s3]
Slăvit să fii, Isuse,
că-n harul Tău bogat,
Cu mâna Ta cea sfântă
ne-ai binecuvântat.
Te onorăm şi preamărim
scump Numele-Ţi divin,
A Ta să fie gloria
acum şi-n veci, Amin!

[order]
s1,s2,s3