[s1]
1. Ah drag poporul Meu
Luptă cu tărie
Înarmează-te bine
Contra duşmanilor.
205.

[s2]
2. Stai pe genunchi în rugă
Cereţi puteri de sus
Nu staţi în nepăsare
Că atunci veţi fi prinşi.

[s3]
3. Înalţă în zorii zilei
Glasul tău către cer
Ca Tatăl să te-asculte
Din 'naltul cerului.

[s4]
4. Şi să-ţi trimită-n grabă
Ajutorul cerut
Şi-o solie îngerească
Să-ţi tăbărască în jur.

[s5]
5. Şi atunci ce bucurie
Pe tin' poporul Meu
Căci vei fi ocrotit
De arma celui rău.

[s6]
6. Căci El vrea să se lupte
Cu tine al Meu popor
Şi vrea să cazi în luptă
Biruit şi rănit.

[s7]
7. Stai-n post şi-n rugăciune
Şi nu nesocoti
Cuvântul meu de Tată
Vorbit prin servii Mei.

[s8]
8. Iubeşte cu căldură
Pe aproapele tău
De nu-l iubeşti pe dânsul
Pe Tatăl nicidecum.

[s9]
9. Satan vrea să te-ncerce
Prin planurile lui
Ca să te poată duce
Pe căi rătăcite.

[s10]
10. Ca nu cumva odată
S-ajungi în ceruri sus
În fericiri nespuse
Din care-a gustat el.

[s11]
11. Dar ca să intri-n slavă
Nespusei fericiri
Găteşte-ţi o comoară
Ca-n ceruri s-o găseşti.

[s12]
12. N-are să fie zadarnic
A ta osteneală
Căci vei primi cununa
Pentru care ai luptat.

[s13]
13. Găteşte-te mai iute
Şi nu întârzia
Nu ştii ziua nici clipa
De aici când vei pleca.

[s14]
14. Găteşte-te degrabă
Că tu eşti călător
Înspre ţara eternă
Şi-al fericirii dor.

[order]
s1,s2,s3,s4,s5,s6,s7,s8,s9,s10,s11,s12,s13,s14