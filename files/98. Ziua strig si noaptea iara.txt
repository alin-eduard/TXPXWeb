[s1]
98.
1. Ziua strig şi noaptea iară
Şi Te chem să vii Isuse
Dimineaţa şi de seară
Te strig şi Te chem Isus.

[s2]
2. Vreau să scap la libertate
Vreau să scap de jugul greu
Vreau să scap şi de păcate
Şi de tot suspinul greu.

[s3]
3. Mă apasă greu străinul
Rău îmi face din puteri
Orişicând mă-nţeapă spinul
Şi-s puţine mângâieri.

[s4]
4. Au trecut zilele grele
Când ceva s-avem de-ajuns
Şi-au venit zilele-n care
Şi mai mult să fiu supus.

[s5]
5. Pasul meu mi se-ncovoaie
Doamne oare nu vezi Tu
Când va fi o zi cu soare
Când Te vei întoarce Tu.

[s6]
6. Când va răsări lumina
Pentru sufletul din noi
Când se îngroaşă iar neghina
Vino Tu să o despoi.

[s7]
7. Doamne ziua e spre seară
Soarele va asfinţi
Ah, să nu te strig de-afară
Când pe nori Tu vei veni.

[s8]
8. Scurtează vorbirea-n care
Sunt de multe apăsat
Căci mă apasă o durere
Şi-am ajuns descurajat.

[s9]
9. Căci mi-ntinde cel rău curse
Să mă ducă în păcat
Nu mă lăsa, O, Isuse
Şi mai mult descurajat.

[s10]
10. Pe Tine Te vreau ca sprijin
Să mă iei la sânul Tău
Ca să n-aud zăngănitul
Oamenilor celor răi.

[s11]
11. S-aud trâmbiţa Ta Doamne
Dacă până atunci voi sta
S-aud glasul Tău, O, Doamne
Să mă iei la dreapta Ta.

[order]
s1,s2,s3,s4,s5,s6,s7,s8,s9,s10,s11