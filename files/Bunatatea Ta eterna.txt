[s1]
Bunătatea Ta eternă
Doamne Dumnezeul meu
Ea mi-e cea mai bună pernă
De odihnă când mi-e greu
Ea mă scapă de povoară
Când mi-e cugetu-apăsat
Şi mă uşurează iar
/: Ca s-alerg mai avântat. :/

[r1]
/: Bunătatea Ta,
bunătatea Ta ! :/

[s2]
Bunătatea Ta mă-ndeamnă
Grabnic să mă pocăiesc
Ca să ştiu adânc ce-nseamnă
Răul care-l săvârşesc
Ea mă-ndeamnă înspre cruce
Spre Isus cel răstignit
Să-nţeleg că El aduce
/: Pace-n duhul meu trudit. :/

[s3]
Bunătatea Ta-mi găteşte
Un prea dulce viitor
Căci ea zilnic se ’noieşte
Şi când urc şi când cobor
Laudă şi închinare
Pentru bunătatea Ta
Îţi aduc cu-nflăcărare
/: Doamne-acum şi-n veac aşa. :/

[order]
s1,r1,s2,r1,s3,r1