[s1]
100.
1. Scumpul meu Mântuitor
Inima-i plină de dor
După Tine a Te vedea
Ca să-mi plâng durerea mea
O, Isuse al meu.

[s2]
2. Sufletul mi-e întristat
Pieptul mi-i plin de oftat
Şi n-am cui ca să-i vorbesc
Sufletul să-mi răcoresc
O, Isuse al meu

[s3]
3. Căci aicea pe pământ
Multe răutăţi mai sunt
Şi dacă nu le iubeşti
Trebuie să pătimeşti
O, Isuse al meu.

[s4]
4. De la rude, de la fraţi
Şi de la cei învăţaţi
De la soră, de la frate
Căci le e credinţa în parte
O, Isuse al meu.

[s5]
5. Şi n-au ochi a mă vedea
Când le spun credinţa mea
Cei din casă chiar cu ură
Când le vorbesc din Scriptură
O, Isuse al meu.

[s6]
6. Şi n-am unde să apuc
Al meu necaz să mi-l plâng
Eu la Tine vin smerit
Domnul meu căci m-ai iubit
O, Isuse al meu.

[s7]
7. Şi Te rog să-mi dai putere
Sufletului mângâiere
Cât voi fi pe acest pământ
Să trăiesc al Tău cuvânt
O, Isuse al meu.

[order]
s1,s2,s3,s4,s5,s6,s7