[s1]
Te slăvim Isuse, Doamne,
Cel ce-ai fost dispreţuit,
Pentru noi, ca Miel de jertfă,
Chin şi moarte-ai suferit.
Te slăvim că sus pe cruce
Vina noastră ai purtat;
Tu eşti Domnul, Salvatorul,
Cel ce ne-ai răscumpărat!

[s2]
O, ce mare Ţi-e iubirea,
Miel Divin, crucificat
Pentru noi, pe lemnul crucii
Tu ai fost făcut păcat;
Şi murind în locul nostru
Cerul Tu ni l-ai deschis,
Ne-ai adus în dar iertare,
Duhul Sfânt ni L-ai trimis.

[s3]
Laudă, cinste şi-nchinare
Se cuvine să primeşti
Cântul miilor de îngeri
Şi al oştilor cereşti;
Rodul jertfei Tale sfinte
Te slăveşte pe pământ,
Tu, Profet, Preot şi Rege,
Eşti al nostru Domn preasfânt!

[order]
s1,s2,s3