[s1]
Voi ce n-aţi avut în lume
Bucurii şi mângâiere,
Voi ce-aţi plâns atâta vreme
În amar şi în durere,
593.             								     Re

[s2]
/: Voi ce lumea vă urăşte
Şi vă scuipă ca pe El
N-aveţi frică n-aveţi teamă,
Nu vă ruşinaţi defel! :/

[s3]
2. Voi ce-aţi mers tot înainte
Şi-aţi urcat întreg Calvarul,
Voi ce-aţi suferit ca Dânsul
Şi-aţi băut întreg paharul,

[s4]
/: Voi ce n-aţi uitat pe Domnul
Niciodată şi nicicând
Ci, L-aţi lăudat în toate,
I-aţi dat slavă, I-aţi dat cânt! :/

[s5]
3.Voi ce fiinţa voastră-ntreagă
Aţi spălat-o-n al Lui sânge
Şi în inimi e aprinsă
Flacăra ce nu se stinge,

[s6]
/:Voi sub cruce ce-aţi gemut
Şi mai gemeţi şi acum,
Bucuraţi-vă de-acuma,
Ziua sfântă e pe drum. :/

[s7]
4. Iată zorile se-arată,
Marea zi se prevesteşte,
Iarna este pe sfârşite
Şi măslinul frăgezeşte,

[s8]
/: Voi ce-aţi biruit păcatul
În jertfa de pe Calvar,
Bucuraţi-vă de-acuma,
N-aţi suferit în zadar! :/

[s9]
5.Voi ce-aţi privegheat întruna
Şi aţi fost tot timpul gata,
Bucuraţi-vă acuma,
Iată-L vine cu răsplata,

[s10]
/: Ca să dea pentru amarul
Şi durerea ce-a trecut
Viaţă lină, fericită,
Viaţă fără de sfârşit. :/

[order]
s1,s2,s3,s4,s5,s6,s7,s8,s9,s10