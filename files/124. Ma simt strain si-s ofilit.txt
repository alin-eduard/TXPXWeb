[s1]
124.
1. Mă simt străin şi-s ofilit
Dar cred că nu m-ai părăsit;
Isus, Te rog, să-mi dai iertare
În anu-acesta de îndurare.

[s2]
2. Şi-n anul acesta de-ndurare,
Isuse, fă-Ţi a Ta lucrare!
Chiar de-oi răbda, şi-oi suferi
Dar să mă duci în veşnicii!

[s3]
3. Ştiu că-n curând Tu vei veni
Şi pe-ai Tăi fii îi vei răpi
şi-i vei lua şi-i vei cruţa,
O, Doamne, în odaia Ta!

[s4]
4. Căci strigă astăzi Duhul Sfânt
Poporului de pe pământ
Ce locuieşte-aici sub soare:
„Mai ai un an de îndurare!”

[s5]
5. Fă rânduială, în popor,
Isuse, Te rugăm cu dor!
Ridică-Ți grâul să se vadă
Şi dă-ne, Doamne, a Ta răsplată!

[s6]
6. O, Doamne, am păcătuit
Și înainte Ți-am greşit,
Dar noi dorim o cercetare
În anu-acesta de-ndurare.

[s7]
7. Fraţi, surori şi dragi prieteni,
Vă întăriţi să nu vă temeţi.
Căci Domnu-şi face a Sa lucrare
În anu' acesta de-ndurare.

[order]
s1,s2,s3,s4,s5,s6,s7