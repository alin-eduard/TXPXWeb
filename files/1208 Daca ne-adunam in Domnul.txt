[s1]
1.Dacă ne-adunăm
În Domnul
Dacă-avem al Lui Duh Sfânt
Dacă inimile noastre
Una-n părtăşie sunt
1208

[s2]
Dacă-avem a Lui iubire
Dacă-avem
Al Lui Sfânt ţel
Atunci orişicând
Ne strângem
Este între noi şi El.

[s3]
2.Atunci Tatăl ne ascultă
Tot ce-i cerem fericiţi
Atunci Fiul ne-nsoţeşte
Prin Cuvântul Lui sfinţit

[s4]
Atunci Duhul ne îndrumă
În tot lucrul Lui divin
Şi-ntre noi
Se vede rodul
Mult şi dulce şi deplin

[s5]
3.Dar, când fără unitate
Şi iubire ne-adunăm,
Când nici dor,
Nici părtăşie
Nu avem şi nu căutăm

[s6]
Când trăim
Păcate-ascunse
Când ni-e gândul mânios
Atunci în zadar
Ne strângem
Ne-adunăm fără Hristos

[s7]
4.Dumnezeule, ai milă
Nu lăsa-ntre
Noi nicicând
Lipsa Ta şi nelucrarea
Duhului ceresc şi Sfânt

[s8]
Nu lăsa-ntâlnirea noastră
Fără dragoste şi har
Ca să nu ne fie lupta
Şi-alergarea în zadar!

[order]
s1,s2,s3,s4,s5,s6,s7,s8