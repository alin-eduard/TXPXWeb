[s1]
Nu vă-ngrijoraţi de viaţa voastră
Căci de grijă Domnul va purta,
El de toate-n lume se-ngrijeşte
Cereţi, credeţi şi veţi căpăta.

[r1]
/: Ajunge zilei necazul ei
Deci Domnului vă-ncredinţaţi,
Şi chiar de-aţi fi în gropi cu lei
Să nu vă-ngrijoraţi. :/

[s2]
Atunci când şi-ntinde Domnul mâna
Din al Său braţ toate se hrănesc,
Cu izvoare umple El fântâna
Şi la viaţă toate se trezesc.

[s3]
El e cel ce-aduce rodul pâinii
Şi dă apă celor însetaţi,
Iată cum îmbracă Domnul crinii
Dragi creştini de ce vă-ngrijotaţi?

[s4]
Tot ce strângi aici n-are valoare
Căci se pierd în val şi putrezesc,
Pe pământ sunt toate trecătoare
Doar comori în Domnul dăinuiesc.

[order]
s1,r1,s2,r1,s3,r1,s4,r1