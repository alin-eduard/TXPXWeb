[s1]
Domnul meu şi Dumnezeul meu,
În faţa Ta azi vin şi mă închin,
Din cerul Tău, Te rog acum
Cu îndurare să priveşti spre noi.
Am vrea să-Ţi mulţumim că ne-ai creat
Şi mântuire prin Isus ne-ai dat,
De mici copii iubirea Ţi-am simţit,
De-aceea vrem prin cânt să Te slăvim.

[r1]
Pentru iubirea Ta, pentru-ndurarea Ta,
Pentru iertarea ce în viaţă ne-ai oferit,
Pentru-ncercarea grea prin care ne formezi
Pentru speranţa veşniciei vrem să Îţi mulţumim
Să ştie ceru-ntreg şi universul tot
Că Tu ne eşti Stăpân şi Tată şi-un prieten drag
De-aceea Te rugăm, acum la acest altar,
Dă-ne putere şi-nţelepciune, să ştim să-Ţi mulţumim.
Dă-ne putere şi-nţelepciune să ştim să Te slujim!
Dă-ne putere şi-nţelepciune să ştim să Te iubim.

[s2]
Domnul meu şi Dumnezeul meu,
În faţa Ta azi vin şi mă închin,
Din cerul Tău, Te rog acum
Cu îndurare să priveşti spre noi.
Am vrea să-Ţi mulţumim că ne-ai creat,
Şi unul pentru altul ne doreşti,
Ajută-ne ca voia-Ţi s-o-mplinim
Şi prin al nostru cânt să-Ţi mulţumim.

[s3]
Părinte drag, aici suntem
În faţa Ta şi-a cerului întreg,
În faţa celor ce au dorit
Şi la a noastră sărbătoare au venit
Noi facem astăzi un sfânt legământ
În dragostea-Ţi, uniţi, mereu să fim
Cu Duhul Sfânt să ni-l pecetluieşti
Şi viaţa-ntreagă, fericiţi,
să-Ţi mulţumim.

[order]
s1,r1,s2,r1,s3,r1