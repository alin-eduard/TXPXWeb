[s1]
Când neguri trec prin viaţă,
Te-ntrebi adeseori:
„De ce-Şi ascunde Faţa
Cel Sfânt, de-atâtea ori?"

[s2]
„Păcatul" e răspunsul.
„E zidul înălţat.
Te-a despărţit de Domnul
Şi greu te-a condamnat."

[s3]
Numai credinţa vie
În jertfa lui Isus
Dărâmă, pe vecie,
Tot zidul înterpus.

[s4]
Ce mare sărbătoare
Va fi în cer prin cânt,
Când vei dori iertare
Din mâna Celui Sfânt!

[s5]
Cel Rău se va opune,
Furtuni vor bântui,
Dar tu, prin rugăciune,
Mereu vei birui.

[s6]
În Faţa Celui Veşnic,
Isus te-a prezenta
Un bun urmaş ce-i vrednic
Să intre-n slava Sa.

[order]
s1,s2,s3,s4,s5,s6