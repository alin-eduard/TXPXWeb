[s1]
1. Crud popor între popoare
Ce greşitu-ţi-am eu oare
De m-ai dat la moarte amară
O, răspunde-mi acum doară
O poporul meu.
2. Din Egipt te-am scos odată
Din robia blestemată
Tu m-ai scos cu răutate
Din iubita mea cetate
O poporul meu.
747.

[s2]
3. Şi apoi când te-am dat scăpării
Făcui drum prin fundul mării
Tu cu lancea cea duşmană
Mi-ai deschis în piept o rană
O poporul meu.
4. În pustie ţi-am dat hrană
Apă vie, sfântă, mană
Tu m-ai hrănit spre ocară
Cu oţet şi fiere amară
O poporul meu.

[s3]
5. Eu te-am condus prin pustie
Cu un stâlp de strălucire
Tu m-ai dus cum duci nebunii
Ca pe hoţi legaţi cu funii
O poporul meu.
6. Pe duşmanii tăi de moarte
I-am lovit cu cruda soartă
Tu m-ai biciuit pe mine
Mi-ai scos sângele din vine
O poporul meu.

[s4]
7. Chiar în anii de durere
Datu-ţi-am în mâini putere
Tu cu inimă păgână
Lui Irod m-ai dat în mână
O poporul meu.
8. Eu cu multă vrednicie
Te-am urcat la împărăţie
Tu mi-ai dat haină nebună
Şi din spini mi-ai dat cunună
O poporul meu.

[s5]
9. Ţi-am dat Canaanu-n care
Este un rai de îmbelşugare
Tu mi-ai dat în schimb amarul
Ca să urc cu greu Calvarul
O poporul meu.
10. Te-am ales aleasă vie
Cu rod mult şi bogăţie
Tu ţi-ai blestemat nepoţii
Şi M-aţi răstignit cu toţii
O poporul meu.

[s6]
11. Eu te-am înălţat odată
Pân' la cer în slava toată
Tu m-ai scos şi din cetate
Şi m-ai condamnat la moarte
O poporul meu.
12. Crud popor între popoare
Ce-am putut să fac eu oare
Cu ce ţi-am greşit eu ţie
O, răspunde-mi acum Mie
O poporul meu

[s7]
13. Totuşi îţi zic nu te teme
Ci întoarce-te şi plânge
Plângi păcatul tău îndată
Şi te întoarce acum iată
O poporul meu.
14. Eu îţi vreau doar îndurarea
Şi-a păcatelor iertare
Te primesc ca fiu cu bine
De te întorci acum la Mine
O poporul meu.

[order]
s1,s2,s3,s4,s5,s6,s7