[s1]
1350.       Re
1.  Învaţă-mă să-mi recunosc eu vina
Tot ce-am făcut şi tot ce fac în viaţa mea
/: Nimic să nu caut Doamne a ascunde
Căci Tu-mi cunoşti prea bine viaţa mea:/
2.  Învaţă-mă să-mi recunosc umblarea
Şi orice pas ce am făcut greşit
/: Şi-apoi să plâng Isuse drag cu lacrimi
Când de la calea Ta m-am rătăcit:/

[s2]
3.  Învaţă-mă să-mi recunosc privirea
Dacă cu ochii Doamne ţi-am greşit
/: Şi-apoi să plâng Isuse drag cu lacrimi
Dac-am privit unde nu-mi era-ngăduit:/
4.  Învaţă-mă să-mi recunosc vorbirea
Şi-orice cuvânt ce n-a fost potrivit
/: Şi-apoi să plâng Isuse drag cu lacrimi
Căci şi prin vorbe multe ţi-am greşit:/

[s3]
5.  Învaţă-mă să-mi recunosc eu truda
Ce-o am de dus pe-acest pământ străin
/: Prea mult a fost pe-cale oboseala
Şi prea puţin în lucrul Tău cel sfânt:/
6.  Învaţă-mă să-mi recunosc eu timpul
Ce mi l-ai dat Tu mie să-ţi slujesc
/: De multe ori  l-am risipit Isuse
Pe lucruri care pier şi putrezesc:/

[s4]
7.  Învaţă-mă să-mi recunosc Isuse
Că sunt prea mic şi slab în faţa Ta
/: Şi că mai sunt e mila Ta Stăpâne
Ce-o mai păstrez pentru viaţa mea:/

[order]
s1,s2,s3,s4