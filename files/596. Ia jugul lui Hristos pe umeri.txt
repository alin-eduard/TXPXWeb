[s1]
1. Ia jugul lui Hristos pe umeri
Şi trage lângă El arând
Chiar dacă semeni numai lacrimi
Şi umbli numai sângerând.
596.

[s2]
/: Hristos cel sfânt te va cunoaşte
În sărăcie, nu-n belşug
Căci mulţi au stat cu El la mese
Dar prea puţini au tras la jug :/.

[s3]
2. Ia sarcina şi-o du alături
Şi simte-o apăsând din greu
Cum ai răspunde
Doar tu singur
De tot ce are Dumnezeu.

[s4]
/: Hristos cel sfânt te va cunoaşte
Odată-n cerul Lui de sus
Nu după haina ce-ai purtat-o
Ci după sarcina ce-ai dus :/.

[s5]
3. Ia crucea ta şi-I mergi pe urme
Tăcând şi mulţumind ca El
Iubeşte, roagă-te şi rabdă
Urmând Dumnezeiescu-i fel.

[s6]
/: Hristos cel sfânt te va cunoaşte
Nu după numele ce-ţi spui
Ci după rănile-ndurate
Sub crucea ta, sub crucea Lui :/.

[order]
s1,s2,s3,s4,s5,s6