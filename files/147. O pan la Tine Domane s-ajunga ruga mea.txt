[s1]
1.  O, pân’ la Tine, Doamne,
S-ajungă ruga mea
Să-mi dai înţelepciune,
Căci Tu ai spus aşa;
/: S-ajungă-a mele cereri
La Tine-acolo sus,
S-aduci Tu izbăvirea,
Căci Tu aşa ai spus. :/

[s2]
2. A mele buze, Doamne,
Vestească slava Ta,
C-atunci am bucuria
Sfântă de-a pururea;
/: Să spună a mea limbă
Cuvântul Tău cel sfânt,
C-a-Tale legi, Stăpâne-n
Veci neclintite sunt. :/

[s3]
3. Să-mi fie a Ta mână
Un ajutor deplin,
Că veşnic vreau, Isuse,
Porunca Ta s-o ţin;
/: Suspin după-ajutorul
Şi mântuirea Ta
Şi legea Ta-i plăcerea
Şi desfătarea mea. :/

[s4]
4. Slăvească-Te-al meu suflet,
Să-Ți cânte pe-al Tău plac
Şi sfânta-Ţi judecată
Să mă susţină-n veac;
/: Să nu mă pierd Isuse,
O, scapă-mă de rău
Că nu Îţi uit porunca,
Respect Cuvântul Tău.:/

[order]
s1,s2,s3,s4