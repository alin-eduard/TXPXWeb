[s1]
1
Aşa Isus, aşa aş vrea
Cântarea mea să fie.
Din cântecele lumii-ntregi
Să pot simţirea-mi să alegi,
Să fie-ntregul dor în ea.
Aşa Isus, aşa aş vrea
Cântarea mea să fie.

[s2]
2
Aşa Isus, aşa aş vrea
Credinţa mea să fie.
Aceeaşi cum a fost întâi,
Şi-n ea statornic să rămâi,
Curat în veac s-o pot avea.
Aşa Isus, aşa aş vrea
Credinţa mea să fie.

[s3]
3
Aşa Isus, aşa aş vrea
Să-mi fie a mea nădejde,
Ispita fie cât de grea,
Să cred, să-nving când lupt cu ea,
S-ajung la biruinţa Ta.
Aşa Isus, aşa aş vrea
Să-mi fie a mea nădejde.

[s4]
4
Aşa Isus, aşa aş vrea
Să fie-a mea iubire.
Senină, ca un cer senin,
Duioasă ca un sfânt alin,
Precum a fost iubirea Ta.
Aşa Isus, aşa aş vrea
Să fie-a mea iubire.

[s5]
5
Aş vrea Isus, aşa aş vrea
În tot să-Ţi seamăn Ţie.
Să simt că recunoşti că sunt
Un strop din viul Tău Cuvânt,
O rază din fiinţa Ta.
Şi să rămân, Isus-aş vrea.
Aşa o veşnicie.

[order]
s1,s2,s3,s4,s5