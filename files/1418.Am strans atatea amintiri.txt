[s1]
1418.Fa
1.  Am strâns atâtea amintiri
Isuse pe-a Ta cale
De acele sfinte întâlniri
De dragul casei Tale

[s2]
Eu niciodată n-aş putea
Să uit ce-a fost în casa Ta
A fost plăcut a fost frumos
Să te urmăm Isus Hristos
Să ascultăm al Tău cuvânt
Şi să zburăm prin Duhul Sfânt.
Acele sfinte bucurii
Acele sfinte părtăşii

[s3]
2. De mic copil eu te-am iubit
Şi Te-am ales pe Tine
Şi-n orice vreme Te-am slujit
La greu chiar şi la bine

[s4]
Şi atunci când eu m-am poticnit
Cu drag Isus m-ai sprijinit
O Doamne cum să nu te ador
O scump şi dulce Salvator
Când mă  zbăteam neîncetat
Şi când spre Tine am strigat
Mai ridicat blând şi duios
O Medic bun Isus Hristos.

[s5]
3.	Eram micuţ şi neînsemnat
Dar Tu creşteai în mine
Şi voia Ta m-ai învăţat
Şi tainele divine

[s6]
M-ai vrut destoinic şi curat
Şi în lucrare devotat
Iar dacă ades Te-am întristat
Tu totdeauna m-ai iertat
M-ai vrut un vrednic slujitor
În via Ta şi al Tău popor
O Rege scump eu te măresc
Şi pentru toate îţi mulţumesc.

[s7]
4.  Ajută-mă pân la sfârşit
Să îmi păstrez cărarea
Şi atunci când sunt batjocorit
Tu să-mi fii desfătarea

[s8]
S-ajung în cer la masa Ta
Să îţi cânt Doamne Aleluia
Cu acei iubiţi care s-au dus
Să fiu la masa Ta Isus
Să uit c-aicea mi-a fost greu
Să fiu în cer la Dumnezeu
Ajută-mi haina să păstrez
Şi-n aşteptare să veghez.

[order]
s1,s2,s3,s4,s5,s6,s7,s8