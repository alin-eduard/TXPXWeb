[s1]
1378.
1.  Un suflet Te cheamă să vii o  Isuse
Un suflet în noapte aşteaptă mereu
/ În grea încercare să-i dai alinare
Se-ncrede în Tine că eşti Dumnezeu.

[s2]
2.  Un suflet se roagă să vii o Isuse
Suspină şi plânge în ceasuri târzii
/:În grea strâmtorare să-i dai vindecare
Te-aşteaptă-n durere Isuse să vii. /

[s3]
3.  A lui rugăciune nu se mai opreşte
Chiar dacă-i furtuna şi norii sunt grei
/ El are credinţă că-i dai biruinţă
O, vino, Isuse, povara să iei. /

[s4]
4.  Şi chiar dacă-ntârzii să-i dai ajutorul
Cu toată credinţa se roagă mereu
/ Spre ceruri priveşte şi nădăjduieşte
Că-i dai izbăvire, o, sfânt Dumnezeu. /

[order]
s1,s2,s3,s4