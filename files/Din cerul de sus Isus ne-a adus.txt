[s1]
Din cerul de sus,
Isus ne-a adus la toţi pace.
Din greul păcat,
prin cruce iertaţi, ne-a dat pace.

[s2]
De-L am pe Isus în suflet adus,
eu am pace,
În luptă de-aş fi,
de teamă n-aş şti, eu am pace.

[s3]
Chiar de-mi eşti duşman în vorbe
şi-n plan, eu am pace;
În cursa ce-mi vrei
şi-n groapa cu lei eu am pace.

[s4]
Eu pacea ţi-o dau
şi binele-ţi vreau, căci am pace;
Ca tine am fost,
Hristos m-a întors şi am pace.

[s5]
Curând voi pleca
în patria mea să am pace
Acum, c-un sărut,
vă las un salut-vă spun: ,,Pace!”

[order]
s1,s2,s3,s4,s5