[s1]
M-alungă şoapta cugetului meu
Că nu-L iubesc deplin pe Dumnezeu
/: M-apasă faptele ce săvârşesc
În sulul cărţii când mă oglindesc :/

[s2]
Mi-aşa de greu să-nalţ privirea-n sus
Când văd din nou că roadă n-am adus
/: M-alungă ne-nplinitele porunci
Toate m-alungă dar tu nu m-alungi :/

[s3]
Sunt vremuri de când tot îmi I-au avânt
Dar istovit cad iarăşi la pământ
/: Neputinţe mereu mă copleşesc
Sunt istovit dar tot nădăjduiesc :/

[s4]
Vin iar în faţa ta cu pumnii goi
Şi nu mai vreau să privesc înapoi
/: La firea ce mă trage la pământ
Ia-mă Tu din nou şi-mi dă avânt :/

[s5]
Îmi ridic faţa către Tine mut
Şi Te aştept să vii atât de mult
/: Am zăbovit crezând că ceva sunt
Dar astăzi văd ca nu-s decât pământ :/

[s6]
Isuse ia totul de la-nceput
Dă-mi ochi să vadă cum n-am mai văzut
/: Am obosit să tot privesc la min’
Ştiu sunt nimic dar mă încred în Tin’ :/

[order]
s1,s2,s3,s4,s5,s6