[s1]
Doamne rugăciunea mea
s-ajungă pân’la Tine
Când pare-a nu mai exista
scăpare pentru mine
/: Isuse-n încercarea mea
Pe braţul Tau mă ţine
Nu vreau să fiu scutit de ea
Ci vreau să mergi cu mine :/

[s2]
De-ar fi să-ntorc obrazul
meu celui ce mă loveşte
Cu bine răsplătind mereu
pe cel ce mă răneşte
/: Chiar dac-ar fi să-ndur aşa
Ocară şi ruşine
Ajută-mă să-ţi pot urma
Vrednic să fiu cu Tine :/

[s3]
Să nu mă laşi să cad răpus
în arşiţa pustiei
Nici de-ale lumii valuri dus
în noaptea pribegiei
/: Oricât mi-ar fi lupta de grea
Voi birui cu Tine
Cine va fi-mpotriva mea
Când Tu eşti pentru mine :/

[order]
s1,s2,s3