[s1]
1. Se aude un glas departe
De prin văile stâncoase
Este glasul porumbiţei
Care cere biruinţă.
268.

[s2]
2. Oare-i glas de porumbiţă
Strigă parcă-i biruită
Ieşi Tu Mire din cămară
Că proorocii stau să piară.

[s3]
3. Strigă astăzi Izabela
Cu o voce de prigoană
Ilie cu ai săi prooroci
Ca să piară dintre toţi.

[s4]
4. Nu mai este loc în lume
De proorocii Tăi Stăpâne
Că Izabela vrea să-şi poarte
Fiii ei pe locuri-nalte.

[s5]
5. Multe ape sunt stricate
Şi altare dărâmate
Şi izvoarele-s secate
De la-nvăţături stricate.

[s6]
6. Nu te teme azi în lume
Semnele ce-au fost cu tine
Să vedem prin Duhul Sfânt
Cum lucrezi tu pe pământ.

[s7]
7. O biserică lăsată
Fără prooroci este moartă
Că mărturia lui Hristos
Este Duhul de prooroc.

[s8]
8. Astăzi este-o vânătoare
Nu de lupi, ci de mioare
Trage-ntruna în prooroci
Ca să-i omoare pe toţi.

[s9]
9. Un prooroc în adunare
Are slujba gurii Tale
Are slujba cea mai grea
Descoperind starea ta.

[s10]
10. Nu mai e-n biserici frică
De-a păcatului ruină
Strigă astăzi la amvoane
Izabela-n gura mare.

[s11]
11.Când un prooroc proroceşte
Cu cântări înăbuşeşte
Căci Izabela e tare
Parcă-i Goliat în zale.

[s12]
12. Ieşi-ne Doamne în faţă
Ia-ne şi ne du acasă
Strămută-ne-n cerul Tău
Că ne-am săturat de rău.

[s13]
13. Dacă ne-ar prigoni lumea
Noi prin stânci ne vom ascunde.
Dar acei ce ne cunosc
Sunt mai răi de multe ori.

[s14]
14. De la Abel pân'  la Domnul
S-au ucis fraţii de-o mamă
Nici un prooroc n-a pierit
Omorât de cel străin.

[s15]
15. Nu ne lăsa pe-o mâncare
Să vindem darul cel mare
Duhul Sfânt noi îl iubim
Şi cu El ne-nveselim.

[order]
s1,s2,s3,s4,s5,s6,s7,s8,s9,s10,s11,s12,s13,s14,s15