[s1]
1132.
Mergi fiul meu în pace dar pe cale
Dreptar să iei cuvântul ce ţi-L spun
/:Să-ţi faci din el merindea vieţii tale
Şi perna ta şi prietenul tău bun : /
2.     Nu-i rai atunci când ai de toate-n viaţă
Nici iad atunci când eşti nenorocit
/:Nu-ntotdeauna lacrimi să ai pe faţă
Nici totdeauna zâmbet fericit : /

[s2]
3.    Adeseori e rău că-ţi merge bine
Şi-a rareori nu-i bine că ţi-e rău
/:Dar nu cârti sunt mulţi mai trişti ca tine
Iar mai voioşi puţini în jurul tău : /
4.     Fii prieten bun la câţi mai mulţi se poate
Dar prieteni buni câţi mai puţini să-ţi faci
/:Lui Dumnezeu tu spune-le pe toate
Iar oamenilor toate să le faci : /

[s3]
5.       Datori să-i faci pe toţi faţă de tine
Dar tu dator să nu fii nimănui
/:De taina lor ascultă-i pe oricine
Dar taina ta la nimeni să n-o spui : /
6.       Nu-ţi dezlega viaţa de iubire
Nici inima să nu ţi-o mişti din loc
/:Noroc în lume-i fără fericire
Iar fericirea-i fără de noroc : /

[s4]
7.     Mergi fiul Meu în pace dar pe cale
De vei păzi cu grijă sfatul Meu
/:Oricâte-ar fi primejdiile tale
Te va scăpa din toate Dumnezeu : /

[order]
s1,s2,s3,s4