[s1]
Frânt de dorul aşteptării
Stau în poartă şi privesc
/: Oare nu m-ai dat uitării
Împăratul meu ceresc? :/

[s2]
Umbra grea de seară rece
Pe pământ s-a aşternut,
/: Gânduri ce nu vor să plece
Cu durere m-au umplut. :/

[s3]
Pe pământ tu nu ai pace
Ca străin călătoreşti
/: Patrie acolo sus ai
La Părintele ceresc :/

[s4]
Sus în cer stau heruvimii
Serafimii, stâlpi de foc,
/: Iar arhanghelii sublimii
Ţie-Ţi cântă-n al lor joc. :/

[s5]
Sufletul meu pierdut a fost
Si mila Ta s-arătat
/: Splendoarea feţii Ţi-am văzut
Şi din Duhul Tău mi-ai dat. :/

[order]
s1,s2,s3,s4,s5