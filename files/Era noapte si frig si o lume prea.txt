[s1]
Era noapte si frig si o lume prea mică
Se-arătau umbre reci ce mureau într-o clipă,
Nici un loc de popas nu era-n pragul casei,
Neprimit de ai Săi, s-a oprit printre miei.
Deodată un cântec de tânără stea
A făcut să tresară din piept inima,
Doar păstorii veghiînd neîncetat lângă turme,
Au stiut că se-arată un semn pentru lume.

[s2]
S-a născut ca să poarte o povară străină,
A venit ca un blând, condamnat fără vină,
I s-a dat să stropească pământul cu sânge,
A venit ca să steargă orice ochi care plânge

[s3]
Pentru noi s-a născut Prunc uitat într-o iesle
Pentru noi a venit ca să’mpartă o veste,
Cât de mult ne-a iubit Tatăl Nostru din cer,
Ne-a vorbit dintr-un staul,
ne-a vorbit de pe lemn.
S-au aprins iar lumini pe cărarea uitată
Se arată Isus coborând înc-odată,
Căutând printre noi un cuvânt de primire,
Să reverse în ploi un potop de iubire.

[s4]
Se arată si-acum asteptând un suspin,
Ca s-aducă si azi printre lacrimi alin,
Să ne-aprindă în ochi o nestinsă făclie,
Pas cu pas să-L urmăm pe cărarea cea vie

[order]
s1,s2,s3,s4