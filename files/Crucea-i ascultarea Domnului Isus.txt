[s1]
Crucea-i ascultarea Domnului Isus,
Cea mai'naltă jertfă care s-a adus,
Darul cel mai mare, preţul ne'ntrecut,
Ca să mântuiască ce era pierdut!

[r1]
/:Crucea-i slava Ta, crucea-i pacea mea
Din blestem m-a scos, jertfa lui Hristos;
Viaţă mi-a adus crucea lui Isus,
Slavă Lui Hristos, slavă lui Isus!:/

[s2]
Crucea e iubirea Domnului Isus,
Nu-i cuvânt să'nalţe dragostea mai sus
Nu-i nimic să-arate-atât de strălucit,
Dragostea cu care Tatăl ne-a iubit!

[s3]
Crucea-i biruinţa Domnului Isus,
El a-nvins când singur morţii S-a supus
Şi-a zdrobit vrăjmaşul când S-a umilit,
Preamărit e Mielul, fiindcă S-a jertfit.

[s4]
Crucea este slava Domnului Isus,
Prin ea Şi-a' nălţat El Numele-I mai sus
Rănile Lui sfinte veşnic vor purta,
Mântuirea noastră şi mărirea Sa!

[order]
s1,r1,s2,r1,s3,r1,s4,r1