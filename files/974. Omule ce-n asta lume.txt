[s1]
974.
1. Omule ce-n astă lume
Zi şi noapte te trudeşti
Cât mai mult argint şi aur
Şi averi s-agoniseşti.
2. Să-ţi câştigi măriri şi ranguri
Lăudat să fii mereu
Nu te mai gândeşti la moarte
Nu gândeşti la Dumnezeu.

[s2]
3. Nu gândeşti că mâine poate
Dumnezeu te va chema
Şi atunci câte ai strâns pe lume
Ale cui vor rămânea.
4. Cui va rămâne averea
Câtă-n lume adunaşi
Cui rămân a tale ranguri
Şi al tău aur cui îl laşi.

[s3]
5. Însă nu uita de suflet
C-ai păcătuit mereu
Şi-ale tale fapte rele
Cui le laşi iubitul meu.
6. Cine le-a spăla cu lacrimi
Ca să scapi neosândit
Cine dacă tu-n viaţă
Nici măcar nu te-ai gândit.

[s4]
7. Poate crezi că ai iertare
Şi că Raiul dobândeşti
Dacă faci o slujbă, două
Şi o pomană dăruieşti.
8. Nu te înşela iubite
Tot de tine rău va fi
C-o pomană şi c-o slujbă
Raiul nu-l vei dobândi.

[s5]
9. Trebuie să-ţi plângi păcatul
Şi să-ngenunchiezi supus
Lângă crucea împăcării
Lângă crucea lui Isus
10. Sângele vărsat pe cruce
Te-a spăla, te-a curăţi
Numai Domnul, frate dragă
Te mai poate mântui.

[order]
s1,s2,s3,s4,s5