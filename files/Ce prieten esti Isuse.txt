[s1]
Ce Prieten eşti, Isuse!
Când pe Tine Te avem,
Bucurii ne dai nespuse,
Ne ajuţi când ne rugăm.
Cine poate să ne spună
Câtă pierdere-am avea
Când, la glasu-I ce ne-adună,
N-am veni a-l asculta?

[s2]
Când vrăjmaşul ne apasă
Şi-n nevoie ne aflăm,
Către Cel ce nu ne lasă,
Noi fierbinte ne rugăm.
El ne dă promisiunea
Că e pururea cu noi,
Ne-ascultă rugăciunea
Şi ne scapă din nevoi.

[s3]
Iar când vin ispite grele,
Noi nicicând să nu cedăm,
Căci scăpăm curând din ele,
Prin credinţă de-L rugăm.
Şi de ai vreo tristă veste,
Toate de îţi merg încet,
O, atunci Isus ne este
Preot, Mire şi Profet.

[order]
s1,s2,s3