[s1]
Prin multe ţări frumoase,
în viaţă am trecut
Şi-atâtea văi şi dealuri
frumoase am văzut
Dar nici un deal din lume
nu m-a atras aşa
Ca dealul ce, pe nume,
se cheamă Golgota.

[s2]
Acesta nu se-nalţă
cu vârful pân’ la nori
Pe culmea lui, zăpada,
nu cerne albe flori
Şi totuşi nici pe-un munte
nu m-am simţit aşa
De Dumnezeu aproape
ca sus pe Golgota.

[s3]
Nu-s brazi înalţi acolo,
nici iarbă verde jos
Dar este sus pe munte
un lucru preţios
E crucea răstignirii
şi jertfa de pe ea,
Ne dete mântuirea
aceasta-i Golgota.

[s4]
Şi nu sunt nici izvoare
pe dânsul când priveşti
Nici râuri curgătoare
de ape pământeşti
Dar este sus pe cruce
izvorul minunat
Ce greşurile lumii
le-a şters şi le-a spălat.

[s5]
De-acolo şi tâlharul
se-ntoarce credincios
Şi mântuit se-ntoarce
căitul păcătos
Acolo vezi pe Domnul
când plângi sub crucea Sa
Acolo-i bucuria:
Veniţi la Golgota!

[s6]
Tu omule ce-n lume
suspini nemângâiat
Înalţă al tău suflet
spre locul minunat
Acolo mântuirea
şi pacea vei afla,
Acolo-i fericirea:
Veniţi la Golgota!

[order]
s1,s2,s3,s4,s5,s6