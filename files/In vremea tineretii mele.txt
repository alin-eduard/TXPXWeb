[s1]
În vremea tinereţii mele,
lumea o iubeam
Şi străin, fără Dumnezeu,
viaţa-mi risipeam.
Trăiam condus de firea mea,
în pofte tot mereu
Dar mama suspina plîngînd
după sufletul meu.

[r1]
Dar mama totdeauna
În rugăciunea sa
Numele mi-l rostea plîngînd
Şi lacrimi vărsa.
În rugăciunea mamei
Numele-mi auzeam
Dar eu deloc n-o-nţelegeam
Şi-n seamă n-o luam.

[s2]
Umblam condus de-al lumii val,
de Isus nu ştiam
Pe mama, prin viaţa mea,
zilnic o supăram.
Deşi tristă-n inima ei,
iubire îmi purta
Şi numele-mi rostea mereu
în rugăciunea sa.

[s3]
În timpul tinereţii mele,
mama îmi spunea :
<Ascultă, fiule, te rog,
învăţătura mea :
Fugi de păcate şi de rău,
de Domnul să te temi !>
Şi-n rugăciune-o auzeam :
<Doamne, la Tin, să-l chemi !>

[s4]
Anii la rînd treceau mereu,
viaţa-mi se scurta
Şi de-a mele păcate mari
mămica nu ştia.
Dar ea nu înceta de loc;
şi-n rugăciunea sa
În plînsul ei, numele meu
cu dragoste-l rostea.

[s5]
Tîrziu pe Domnul L-am aflat,
pe veşnicul Isus
De-atunci eu răul am lăsat,
căci Îl iubesc nespus.
I-am predat viaţa-ntreagă,
m-am pus în slujba Sa
Şi Îl aştept prin Duhul Sfînt
acasă să mă ia.

[s6]
O, mamă, scumpă mamă !
Atunci cînd te rugai
Astăzi te înţeleg de ce
Numele-mi pomeneai.
O, slavă-n veci să-I fie
Tatălui Sfînt din cer
Căci prin a tale rugi m-a scos
Din lume, să nu pier !

[order]
s1,r1,s2,r1,s3,r1,s4,r1,s5,s6