[s1]
1.Ne cheamă
Golgota la jertfă
Ne cheamă Isus la Calvar
De veacuri strigă fraţii noştri
De sub altar, de sub altar.
524.

[s2]
Ne strigă sfinţii de sub glie
Ce sângele şi l-au vărsat
Ei n-au schimbat
credinţa sfântă
Ci pân' la moarte au luptat.

[s3]
2.Sunt mii de jertfe pretutindeni
Lui Dumnezeu un bun prinos
Ce răspândesc mireasma sfântă
Pentru Hristos, pentru Hristos.

[s4]
De la Ştefan şi până astăzi
Atâţi martiri s-au ridicat
Cu preţul vieţii ei plătiră
Dar de Isus nu s-au lăsat.

[s5]
3.Suntem înconjuraţi de martori
Ce mărturie au depus
În amfiteatre sau arene
Pentru Isus, pentru Isus.

[s6]
Deci fiindcă avem atâtea pilde
Ce ne-nconjoară ca un nor
Să dăm păcatul la o parte
Şi să călcăm pe urma lor.

[s7]
4.Şi noi avem să dăm o luptă
Şi noi purta-vom un război
Aşa cum scrie Apocalipsa
De taina vremii de apoi.

[s8]
Dar însuşi Împăratul slavei
Va merge-n fruntea oastei Lui
Cu El avea-vom biruinţă
Toţi cei ce sunt ai Domnului.

[s9]
5.	Acei ce vor birui fiara
Şi-a ei lucrare pe pământ
Vor sta cu Mielul împreună
Pe munte sfânt,
Pe munte sfânt.

[s10]
Cu alăutele în mână
Lui Dumnezeu ei vor cânta
Mari, minunate sunt, o, Doamne
Lucrările şi slava Ta.

[s11]
6. El însuşi lacrima va şterge
Şi întristarea de pe obraz
Acolo nu va mai fi moarte
Şi nici necaz şi nici necaz.

[s12]
Dar până s-ajungem acolo
Ne-aşteaptă lanţuri prigoniri
Şi noi vom proslăvi pe Domnul
În vecii vecilor Amin.

[s13]
7.	De aceea fraţilor trezire
Ne strigă Duhul Său cel sfânt
Trezire strigă azi întruna
Isus Hristos, Isus Hristos.

[s14]
El Împăratul veşniciei
Şi Domnul Domnilor prea sfânt
Cu El avea-vom biruinţă
Aici în luptă pe pământ.

[order]
s1,s2,s3,s4,s5,s6,s7,s8,s9,s10,s11,s12,s13,s14