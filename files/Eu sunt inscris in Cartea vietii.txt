[s1]
Eu sunt înscris în Cartea vieţii
Şi Tată am pe Dumnezeu
Doar mulţumită bunătăţii
Şi dragostei în Fiul Său.
Mă odihnesc pe braţu-I tare
Sub ochiul blând al lui Hristos
Şi recunosc a Sa-ndurare
Prin ce-a ajuns un păcătos.

[s2]
Când Dumnezeu e pentru mine
Cine-ar putea fi contra mea?
Sunt păcătos, o ştiu prea bine,
Dar cred în îndurarea Sa!
Cu cât îmi văd eu slăbiciunea
Cu-atât mai mult îmi dă puteri,
Mi-ascultă-ndată rugăciunea,
Mi-alină orişice dureri.

[s3]
Nimic nu poate fi în stare
Să mă despartă de Hristos!
Necazuri, griji sau strâmtorare,
Sau gândul lumii, păcătos!
Iubirea Lui îmi dă putere
La bine să mă las condus
Să-mi fac lucrarea cu plăcere
Tot mână-n mână cu Isus.

[order]
s1,s2,s3