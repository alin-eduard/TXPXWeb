[s1]
Dacă-ţi spune cineva
Că eşti steaua căzătoare din amurg
Pe aripi de vânt purtată ca un fulg
Că eşti doar o licărire-n infinit
Tu să-i spui numai atât: că a greşit.

[s2]
/: Tu eşti tot ce va să fie
Infinit şi veşnicie.
Tu eşti tot ce-i sus şi jos
Că eşti în Isus Hristos ! :/

[s3]
Dacă-ţi spune cineva
Că ţi-e umbletul aiurea pe poteci
Şi că viaţa nu ştii cum să ţi-o petreci
Şi că totul petru tine s-a sfârşit
Tu să-i spui numai atât: că a greşit.

[s4]
/: Bucuria cea mai sfântă
Nu zdrobeşte, nu frământă.
Iar când ai privirea sus
Eşti în harul lui Isus. :/

[s5]
Dacă-ţi spune cineva
C-ai pierdut o lume-ntreagă de amici
Că acuma fug de tine mari şi mici
Şi oriunde, pas cu pas, eşti urmărit
Tu să-i spui numai atât: că a greşit.

[s6]
/: Ai pierdut amici o mie
Dar câştigi o veşnicie !
Iar de toate mai presus
Îl ai prieten pe Isus. :/

[s7]
Dacă-ţi spune cineva
Că-ntr-o carte sfântă
Numele ţi-e scris;
Că un loc ţi-e pregătit în Paradis
Ca răsplată pentru tot ce-ai suferit
Tu să ştii că Domnul Isus ţi-a vorbit.

[s8]
/: Nu te confunda cu lumea !
Tu eşti sensul, raţiunea
Pentru care astăzi ţie
Ţi s-a dat o veşnicie. :/

[order]
s1,s2,s3,s4,s5,s6,s7,s8