[s1]
1. Prin multe ţări frumoase
În viaţă am trecut
/: Şi atâtea văi şi dealuri
Frumoase am văzut :/.
790.
2. Dar nici un deal din lume
Nu m-a atras aşa
Ca dealul ce pe nume
Se cheamă Golgota.

[s2]
3. Acesta nu se-nalţă
Cu vârful pân' la nori
Pe culmea lui nu creşte
Nici iarbă şi nici flori.
4. Şi totuşi nici pe un munte
Nu m-am simţit aşa
De Dumnezeu aproape
Ca sus pe Golgota.

[s3]
5. Nu-s brazi înalţi pe acolo
Nici iarbă verde jos
Dar este sus pe munte
Un lucru preţios.
6. E crucea răstignirii
Şi jertfa de pe ea
Ne-a dat El mântuirea
Aceasta-i Golgota.

[s4]
7. Şi nu sunt nici izvoare
Pe dânsul când priveşti
Nici râuri curgătoare
De ape pământeşti.
8. Dar este sus pe cruce
Izvorul minunat
Ce greşurile lumii
Le-a şters şi le-a spălat.

[s5]
9. De acolo şi tâlharul
Se-ntoarce credincios
Şi mântuit se-ntoarce
Căitul păcătos.
10. Acolo vezi pe Domnul
Când plângi sub crucea Sa
Acolo-i bucuria
Veniţi la Golgota.

[s6]
11. Tu umilit te apleacă
Plângând sub jertfa Sa
Acolo-i mântuirea
Veniţi la Golgota.
12. Tu omule ce-n lume
Suspini nemângâiat
Înalţă-ţi al tău suflet
Spre locul minunat.

[s7]
13. Acolo-i mântuirea
Şi pace vei afla
Acolo-i fericirea
Veniţi la Golgota.

[order]
s1,s2,s3,s4,s5,s6,s7