[s1]
2094
1. A fost așa de lungă vremea
În care nu Te-am cunoscut
Dar n-aș dori fără de Tine
Vreodată să am alt început.
A fost așa de-amar paharul
Fără de Tine Domnul meu
Că n-aș mai vrea, să-l gust vreodată
Mai bine însetat mereu.

[s2]
2. A fost așa de grea-ncercarea
Și parcă nu se mai sfârșea
Dar când cădeam sub greul crucii
Simțeam adesea mâna Ta.
Atunci priveam ades spre ceruri
Și Duhul Sfânt mă întărea
Știam că ești mereu la cârmă
Deși nu Te puteam vedea.

[s3]
3. A fost așa de mare valul
Încât nu Te puteam zări
Dar am știut că ești acolo
Și cu iubire mă mângâi.
A fost așa de grea durerea
Și numai Tu m-ai înțeles
De aceia mi-ai dat mângâierea
Și lacrimile mi le-ai șters.

[s4]
4. A fost așa de lungă vremea
În care-am așteptat răspuns
De nu mi-ai fi dat Tu nădejde
Aș fi căzut de mult răpus.
Dar am știut că ești acolo
Și mă-ntărești prin harul Tău
Și să-mplinești făgăduința
Oricât se va lupta cel rău.

[s5]
Coda: Isus, Te slăvesc
Și Îți mulțumesc
Mărire și cinste-Ți dau Ție
Tu, neprețuit, și rege iubit
Osana, osana-Ți cânt Ție, Amin.

[order]
s1,s2,s3,s4,s5