[s1]
94.              miﻁ m
1. Doamne iar îmi plec genunchii
Şi cu lacrime in  gene
Eu te rog ascultă plânsul
Unei alte Magdalene.

[s2]
2. Că-n cuptorul suferinţei
Mi-arde inima ca focul
Astăzi cât doresc Isuse
Lângă Tine să-mi ştiu locul

[s3]
3. Şi să pot trăi iertarea
Ce-ai dăruit-o, Isuse
Când Ţi se băteau piroane
Şi pe cruce sus Te puse.

[s4]
4. Când e secetă o floare
Ce suspină pe câmpie
Din oceanul de viaţă
Cere un strop de apă vie.

[s5]
5. Floarea vieţii mele Doamne
E în zori de dimineaţă
Dă-i măcar un strop de ploaie
Dătătoare de viaţă.

[s6]
6. Lasă iar a mele braţe
Poala crucii să Ţi-o strângă
Şi-a iubirii calde lacrimi
Isus ochii mei să plângă.

[s7]
7. Şi chiar dacă a mele braţe
Vor slăbi de greul foc
Fericit să stau cu Tine
Căci în cer mi-ai gătit loc.

[s8]
8. Fă din lacrima iubirii
Azi un strop de dor în gene
O, ascultă iarăşi Doamne
Plânsul unei Magdalene.

[order]
s1,s2,s3,s4,s5,s6,s7,s8