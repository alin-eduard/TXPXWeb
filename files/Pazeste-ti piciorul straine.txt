[s1]
Păzeşte-ţi piciorul, străine, când vii
În cortul întâlnirii,
Aici este casa Dumnezeului viu
Cetatea nemuririi.

[r1]
Aici este poarta cerurilor
E calea ce duce în sus,
Aici este Regele Regilor
Aici domneşte Isus.

[s2]
Aici vin copiii săraci şi orfani
Aici vin părinţi cu durere,
Aici vin bătrâni necăjiţi şi sărmani
Să aibă-n Isus mângâire.

[s3]
Aici e puterea ce mişcă chiar munţi,
Puterea de la Rusalii,
Biserica celor întâi născuţi
Cântându-I Osanale.

[s4]
Aici vin bolnavi şi acei disperaţi
Vin cei ce doresc vindecare,
Vin cei chinuiţi de demoni necuraţi
Aici e-o scăldătoare.

[order]
s1,r1,s2,r1,s3,r1,s4,r1