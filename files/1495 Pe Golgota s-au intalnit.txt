[s1]
1495.
Pe Golgota s-au întâlnit
Dreptatea şi iubirea
Căci zidul ce ne-a despărţit
Acolo sus s-a prăbuşit
Şi pentru veci ne-a mântuit
Prin crucea de iubire

[s2]
2.   Pe Golgota s-au împăcat
Stăpânul cu zidirea
Căci blestemul pentru păcat
Pe culmea ei s-a ridicat
Isus când viaţa Lui şi-a dat
Ca-n El s-avem unirea

[s3]
3.  Pe Golgota a fost răpus
Satan cu a lui oştire
Pământul întreg va fi supus
Prin jertfa Domnului Isus
Şi pentru veci va fi adus
Cu cerul în unire

[s4]
4.   Pe Golgota dacă venim
Privind în El mâhnirea
Plăceri şi patimi părăsim
Adâncul dragostei trăim
Prin cruce totul biruim
Şi avem deplin unirea

[s5]
5.  Deci suflete dacă doreşti
Să afli mântuirea
Întoarce-te din căi lumeşti
La Golgota să te sileşti
Să fii găsit ca să primeşti
Cu Tatăl Sfânt unirea.

[order]
s1,s2,s3,s4,s5