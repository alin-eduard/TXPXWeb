[s1]
2029
1. Cu braț puternic din Egipt
Poporul Meu te-am izbăvit
Și jugul greu ce l-ai purtat
Cu brațul Meu l-am sfărâmat
Din grea robie te-am scăpat
Puterea Mea ți-am arătat
Când în Egipt am pedepsit
Poporul ce te-a asuprit.

[s2]
2. Când către Mine ai strigat
Din ceruri Eu te-am ascultat
Și ți-am venit în ajutor
Că ești al Meu iubit popor
Marea Eu am despicat
Pentru tine am luptat
Pe Egipteni Eu i-am lovit
Și marea i-a înghițit.

[s3]
3. Mereu te-am călăuzit
De vrăjmași te-am izbăvit
Mană din cer Eu ți-am dat
Te-am hrănit, te-am îmbrăcat
Eu prin pustie te-am purtat
Și apă din stâncă ți-am dat
Cu brațul Meu te-am ocrotit
Și n-ai dus lipsă de nimic.

[s4]
4. Fii și fiice Eu ți-am dat
Și te-am binecuvântat
Ai crescut, te-ai înmulțit
Că de Mine ești iubit
De pe munte ți-am vorbit
La Horeb te-am sfătuit
Legea Mea să împlinești
Pentru Mine să trăiești.

[s5]
5. Legea Mea te-am învățat
Și porunci sfinte ți-am dat
Să-ți sfințești viața ta
Să poți face voia Mea
Pe veci Eu vreau ca să-ți fiu Tată
Și n-am să te las niciodată
Dă-mi astăzi doar inima ta
Căci vreau să locuiesc în ea.

[s6]
6. Căci nu sunt om
Sunt Dumnezeu
Și sfânt este Cuvântul Meu
Din Duhul Sfânt Eu voi turna
Ca să-ți umple inima ta
N-am să te las cu nici un chip
Că ești copilul Meu iubit
Neîncetat Eu voi veghea
Ca tu să faci doar voia Mea.

[s7]
7. Eu untdelemn sfânt voi turna
Să-ți umple toată inima ta
În lume tu vei lumina
Și-n dragoste Mă vei urma
Eu voi lua al Meu sfânt nume
Și îl voi pune peste tine
Și multă pace îți voi da
Ca să-nțelegi dragostea Mea.

[s8]
8. Să nu mai privești spre Egipt
Căci pentru tine am plătit
Pe veci Eu te-am răscumpărat
Prin legământ te-am înfiat
În ceruri te voi strămuta
Și-n veci tu te vei bucura
Când îți voi șterge lacrima
Ce-o să brăzdeze fața ta.

[order]
s1,s2,s3,s4,s5,s6,s7,s8