[s1]
959.
1. Ce amar şi grea durere
Ce plâns fără mângâiere
Va cuprinde lumea toată
La ziua de judecată.
2. Când dreptul Judecător
Se va arăta pe nor
Va alege pe ai Săi
Dintre cei iubiţi ai Săi.

[s2]
3. Celor răi plini de tristeţe
Le va zice cu mânie
Mergeţi cu Satan în Iad
Că pe el îl ascultaţi.
4. Iar celor buni le va spune
Cu cuvinte dulci şi bune
Veniţi fraţilor cu Mine
De gustaţi cerescul bine.

[s3]
5. C-am fost flămând şi însetat
Am fost gol şi dezbrăcat
Am fost bolnav şi legat
Şi de Mine n-aţi uitat.
6. Ce plângeri vor fi atunci
Ce suspine grele, munci
Când ai Săi vor merge bieţii
La osânda cea de veci.

[s4]
7. Şi ce bucurie mare
Va fi la tot omul care
Până ce-a trăit pe lume
A făcut tot fapte bune.
8. Caută omule şi vezi
Nu cumva timpul să-l pierzi
Şi de suflet să-ngrijeşti
Ca să nu te osândeşti.

[s5]
9. Căci nu ştii când cruda moarte
Te va despărţi de toate
Şi atunci vei plânge amar
Însă toate or fi în zadar.
10. Plânge şi te pocăieşte
Până moartea nu soseşte
Şi te întoarce cât eşti viu
Că la moarte e târziu.

[order]
s1,s2,s3,s4,s5