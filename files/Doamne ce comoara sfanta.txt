[s1]
Doamne, ce comoară sfântă,
Ce har mare am găsit
În Isus stăpânul lumii,
În Isus cel răstignit!

[r1]
Ah, ce bine-i şi frumos
Lângă Domnul meu Hristos;
Ah, ce bine-i lângă El,
Lângă blândul Mieluşel.

[s2]
Toate planurile mele
Ţie Ţi-le-ncredinţez;
O, ajută-mă Stăpâne
Pentru Tine să lucrez.

[s3]
Îţi predau azi şi viaţa,
Îţi predau tot ce-i al meu;
Fă, dar, ce voieşti cu mine
După cum e planul Tău.

[s4]
Tu eşti doctorul meu Doamne,
Tu eşti blândul meu Păstor,
Tu eşti apa vieţii mele
Scumpul meu Mântuitor.

[s5]
Eu voiesc ca totdeauna
Să rămân la pieptul Tău
Şi să nu mă mai înşele
Diavolul, duşmanul meu.

[order]
s1,r1,s2,r1,s3,r1,s4,r1,s5,r1