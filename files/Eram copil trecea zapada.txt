[s1]
Eram copil, trecea zăpada.
Eu cu tristeţe-o petreceam.
Mi se părea că iarna trece,
Mi se părea, dar eu treceam.

[s2]
Când am crescut treceau cocorii.
Mă-ndureram până-i vedeam.
Mi se părea că vara trece,
Mi se părea, dar eu treceam.

[s3]
Stăteam gândit pe malul apei,
Cu unda eu la pas mergeam.
Mi se părea că apa trece,
Mi se părea, dar eu treceam.

[s4]
Priveam ades cum zboară norii
Şi frunzele căzând cu drag.
Mi se părea că ele zboară,
Mi se părea, dar eu zburam.

[s5]
Stam ascultând cum bate ceasul,
De graba lui, umblând grăbeam.
Mi se părea că timpul trece,
Mi se părea, dar eu treceam.

[s6]
Mi s-a părut, cândva, că alţii,
Crezând se-nşeală, şi plângeam.
Mi se părea că sunt pierduţi cu toţi.
Mi se părea, dar eu eram.

[s7]
Azi recunosc cu-amar, Isuse,
Îmi plâng trecutul meu târziu.
Cât am pierdut în nepăsare...
Cât am pierdut... oare-i târziu?

[order]
s1,s2,s3,s4,s5,s6,s7