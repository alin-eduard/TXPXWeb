[s1]
Isuse, dintre toţi Te-aleg mereu,
În orice zi, în orice clipă!
Căci Tu eşti viaţa sufletului meu
Şi harul care mă ridică.

[r1]
Te-aleg mereu! Te-aleg mereu,
Isus, Mântuitorul meu!
Te-aleg mereu! Te-aleg mereu!

[s2]
Isuse-aleg deplin cărarea Ta,
Din miile de căi din lume,
Şi vreau să merg pe ea, cât m-ar costa!
Dă-mi Duhul Tău, să mă îndrume!

[s3]
lsuse-aleg Cuvântul Tău cel Sfânt,
Căci numai El e Adevărul
Ce-mi dă lumină lină pe pământ
Şi-avânt să pot ajunge-n ceruri.

[s4]
Isuse-aleg iubirea Ta de jar,
Din tot ce lumea îmi îmbie,
Ca să-mi aprind al inimii altar,
Să ard acum şi-n veşnicie.

[s5]
Isuse, din orice Te-aleg mereu
Şi-n orice zi voi şti mai bine
Că Tu eşti dragul sufletului meu
Alt Domn nu vreau, decât pe Tine!

[order]
s1,r1,s2,r1,s3,r1,s4,r1,s5,r1