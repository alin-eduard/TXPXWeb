[s1]
Sînt călător spre albe zări
Din lumea rea spre cer
Plutind pe-nvolburate mări
Azi, Doamne, Ţie-Ţi cer.

[s2]
/: Putere-n luptă zi de zi
Lumină-n orice ceas
Prin bezna nopţilor pustii
Ţi-aud divinu-Ţi glas. :/

[s3]
Cînd năvălesc în jurul meu
Cel rău şi-ai lui mişei
Să-mi dai puteri să cred mereu
Şi să-i înving pe ei.

[s4]
/: De-a pururi paşii să mi-i ţii
Pe singurul Tău drum
Pe care cei ce Te iubesc
Păşesc mereu şi-acum. :/

[s5]
Isuse-n braţul Tău duios
Voiesc şi-acum s-ajung
Dar sînt atîţi ce merg în jos
Şi drumu-i tot mai lung.

[s6]
/: Întinde-Ţi mîna Ta, Isus
Şi-ajută-mă mereu
Mereu în orice zi mai sus
S-ajung în braţul Tău. :/

[s7]
Acolo e comoara mea
Şi inima-mi s-a dus
Şi-mi arde dorul de-a pleca
Chemarea să-Ţi ascult.

[s8]
/: Eu sînt un călător şi-acum
Preabunul meu Isus
O, fii cu mine-n lungul drum
S-ajung cu bine sus ! :/

[order]
s1,s2,s3,s4,s5,s6,s7,s8