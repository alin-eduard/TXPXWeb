[s1]
Prin altul nu poţi fi scăpat,
Alt nume nici nu este dat
Spre-a noastră mântuire!
Căci Piatra ce-o zvârliră toţi
Făcutu-s-a piatră de colţ
Şi boltă de clădire.
Cine cade pe-astă Stâncă
În adâncă umilinţă
Mântuit e prin credinţă.

[s2]
Mulţi oameni nume-şi fac sub cer,
Se-avântă sus, dar iată-i, pier,
I-a înghiţit mormântul!
În viaţă fost-au străluciţi,
Dar au sfârşit nenorociţi,
Sunt una cu pământul!
Singur Domnul, El trăieşte
Şi domneşte în tărie
Peste-ntreaga veşnicie.

[s3]
Prin altul nu poţi fi scăpat,
Alt nume nici nu este dat
Spre-a noastră mântuire!
O, Nume scump, Isus Hristos,
Speranţa celui păcătos
E-n Tine, doar în Tine!
Fi-mi şi mie Mângâiere
Şi putere de-nnoire
Sfânt izvor de fericire!

[order]
s1,s2,s3