[s1]
În faţa tronului de sus
eu am un bun Apărător,
Un mare Preot, pe Isus,
la care aflu ajutor.
/:Săpat eu sunt pe mâna Sa
şi pe-a Lui inimă sunt scris
Iar cât în ceruri El va sta,
pârâşul meu va fi învins:/

[s2]
Satan când mă va acuza
spunându-mi că sunt vinovat,
Privesc la Domnul, Stânca mea
ce-a şters pe cruce-al meu păcat.
/:Fiindcă Domnul a murit,
eu am ajuns neprihănit;
Dreptatea s-a îndeplinit,
prin moartea Lui sunt mântuit:/

[s3]
Şi iată Mielul înălţat,
Cel nepătat, neprihănit,
Cuvântul viu şi întrupat
e Rege-al regilor slăvit.
/:Unit cu El nu voi muri,
cu sânge m-a răscumpărat;
Voi fi cu El în veşnicii,
Cu Domnul meu glorificat!
Cu Domnul meu glorificat!:/

[order]
s1,s2,s3