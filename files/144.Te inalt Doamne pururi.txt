[s1]
144.
1. Te înalţ Doamne pururi
Căci m-ai ridicat
Pe vrăjmaşi să râdă
Tu nu i-ai lăsat
Am strigat spre Tine
Doamne îndurător
Tu m-ai ridicat
Nu m-ai lăsat să mor.

[s2]
2. Doamne al meu suflet
Din mormânt L-ai scos
L-ai adus la viaţă,
Dintre morţi L-ai scos
Domnului cântaţi-I,
Voi, cei preaiubiţi
Şi slăvitu-I nume
Pururi să-L măriţi

[s3]
3. Căci o clipă ţine
El mânia Sa
Însă îndurarea
Veşnic va ţinea
Seara vine plânsul,
Chinul cel amar
Dimineaţa vine veselia iar.

[s4]
4. Când îmi mergea bine
Imi ziceam aşa
Niciodată Doamne
Nu m-oi clătina
Căci pe un munte tare
Tu m-ai aşezat
Dar Ţi-ai ascuns faţa
Și m-am tulburat.

[s5]
5. Doamne către Tine
M-am rugat zicând
Ce câştigi Tu Doamne
Dacă mor curând
Poate să Te laude
Țărâna de jos
Poate ca să spună
Cât eşti de credincios?

[s6]
6. Doamne ascultă Doamne
Fii îndurător
Vino şi-mi ajută
Că-s făr' de ajutor
Şi Tu-n veselie
Plânsul mi-ai schimbat
Deslegându-mi jalea
Şi m-ai bucurat

[s7]
7. Doamne al meu suflet
Si inima mea
Pururea să-Ţi cânte
Mută să nu stea
Doamne Domn al slavei
Eu cât voi trăi
Pururea pe Tine
Te voi preamări.

[order]
s1,s2,s3,s4,s5,s6,s7