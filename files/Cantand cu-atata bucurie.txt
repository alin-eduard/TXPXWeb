[s1]
Cîntînd cu-atîta bucurie
Cu ochii-aşa strălucitori
/: De unde aţi venit şi unde
Vă duceţi voi, dragi călători? :/
Noi mergem către ţara sfîntă
Spre locul plin de bucurii
/: Acolo unde îngeri cîntă -
Tu, suflet drag, de ce nu vii? :/

[s2]
Ce ţară este ţara-aceea?
Ce bucurii vor fi în ea?
/: Cîţi oare vor ajunge-acolo
Şi cine-o va putea vedea? :/
Acolo-i ţara minunată
Şi viaţa veşnică de-apoi
/: Păstorul bun spre ea ne-ndreaptă
O, hai şi tu, o, hai cu noi! :/

[s3]
Dragi călători, ce preţ se cere
Să pot şi eu în ea intra?
/: Eu n-am o haină ca a voastră
O, cine-mi va putea-o da? :/
Domnul Isus plătit-a preţul
Cu jertfa Lui de pe Calvar
/: Ne-a dat o haină - cea mai scumpă
Şi a spălat al nost, păcat! :/

[s4]
Domnul Isus azi te primeşte
Cu-al tău păcat, cu-al tău necaz!
/: Te va ierta, căci te iubeşte
O, vin la El, o, vino azi! :/
Dragi călători, v-ascult chemarea
Şi merg şi eu pe-al vieţii drum
/: Primeşte-mă, Isuse dulce
Să fiu şi eu al Tău de-acum ! :/

[order]
s1,s2,s3,s4