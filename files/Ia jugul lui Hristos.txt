[s1]
Ia jugul lui Hristos pe umeri
Şi trage lângă El arând
Chiar dacă semeni numai lacrimi
Şi umbli numai sângerând.

[s2]
/:Hristos cel Sfânt te va cunoaşte
în sărăcie şi-n belşug
Căci mulţi au stat cu El la masă
Dar prea puţini au tras la jug. :/

[s3]
Ia jugul lui Hristos pe umeri
Şi simte-l apăsând din greu.
Cum vei putea răspunde-odată
De tot ce are Dumnezeu?

[s4]
/: Hristos cel Sfânt te va cunoaşte
Odată-n cerul Lui de sus.
Nu după haina ce-ai purta-o,
Ci după sarcina ce-ai dus. :/

[s5]
Ia sarcina şi mergi alături
Tăcând şi mulţumind ca El
Iubeşte, roagă-te şi iartă
Urmând Dumnezeiescul fel.

[s6]
/: Hristos cel Sfânt te va cunoaşte
Nu după numele ce-l spui
Ci după rănile-ndurate
Sub crucea ta, sub crucea Lui. :/

[order]
s1,s2,s3,s4,s5,s6