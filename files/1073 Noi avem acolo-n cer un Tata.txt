[s1]
1.	Noi avem acolo-n cer un Tată
Care ţine-n larguri bolta înstelată
Noi avem un Creator puternic
La a Lui poruncă toate calea-şi ţin.
1073.      Mi b
/:Soare, lună, stele, marea-n valuri grele
Munţii înalţi şi plopii falnici îţi dau slavă
Tot ce-n zări cuvântă zi şi noapte cântă
Aleluia celui Sfânt Amin:/.

[s2]
2.	  Noi avem acolo-n cer un Frate
Ce-i născut din Tatăl din eternitate
Noi avem un Miel jertfit pe cruce
Miel de izbăvire din eternul chin.
/:Mii de inimi smulse din păcate ascunse
Sus în cer şi jos în lume Îţi dau slavă
În vibrări de strune ceru-ntreg răsună
Aleluia lui Isus Amin:/.

[s3]
Noi avem aici cu noi în viaţă
Pe Mângâietorul care ne învaţă
Noi avem pe însuşi Domnul Slavei
Ce ne dă lumină, sprijin şi alin.
/:Înălţăm spre astre glasurile noastre
Făurim în orice zi un imn de slavă
Preamărim pe Fiul, adorăm pe Tatăl
Şi trăim prin Duhul Sfânt Amin:/.
3.

[order]
s1,s2,s3