[s1]
Nu ţin s-ajung un Soare, Doamne
Dar tot mai mult mă străduiesc
/: Să fiu măcar o lumînare
Şi luminînd să mă topesc. :/

[s2]
Nici fluviu cu bogate ape
Pe lume nu vreau să mă ştiu
/: Ci un izvor s-astîmpăr setea
Drumeţului aş vrea să fiu. :/

[s3]
Stejar înalt cu umbră deasă
Eu nu aş vrea să fiu văzut
/: Prefer să fiu cireş cu roadă
Trăind smerit doar cu Isus. :/

[s4]
M-aş mulţumi să fiu chiar numai
Atom în Cosmosul imens
/: Şi să trăiesc eu pentru alţii
În orice zi tot mai intens. :/

[order]
s1,s2,s3,s4