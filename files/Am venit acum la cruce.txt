[s1]
Am venit, acum, la cruce
Prin osândă şi nevoi.
Şi-aici, vreau să-mi las povara,
Iar păcatul, înapoi.

[s2]
/: O, Parinte-al îndurării,
Am venit, aşa cum vezi...
Şi din drumul de ocară,
Eu, Te rog, ca să mă ierţi! :/

[s3]
Vin din drumul cu povară,
Las plăcerile lumeşti.
Tu n-ai scos pe nime-afară,
Dar, pe mine, mă primeşti?

[s4]
/: Ca paharul ce băut-am,
Pân' la fund, eu l-am golit!
Dar, amar a fost, cu fiere...
Eu, atunci, m-am amăgit. :/

[s5]
Astăzi vin să-mi plâng trecutul,
Să vărs lacrimi, să suspin...
Şi, Te-ntreb: „De nu acuma,
Spune-mi, Doamne, când să vin?"

[s6]
/: Căci Cuvântul zice:
„Astăzi, vino să te pocăieşti!"
Şi eu vin cu-a mea viaţă;
Spune-mi, Doamne: mă primeşti?:/
(Că, Tu, Doamne, mă primeşti)

[order]
s1,s2,s3,s4,s5,s6