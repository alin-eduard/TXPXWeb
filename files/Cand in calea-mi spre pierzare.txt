[s1]
Când în calea-mi spre pierzare
Alergam neştiutor,
M-ai chemat, plin de iubire,
Scumpul meu Mântuitor!

[r1]
/: Tu m-ai scos din valul lumii
Şi din mâna Celui Rău.
Şi, din rob al rătăcirii,
M-ai făcut copilul Tău! :/

[s2]
Binecuvântat fii veşnic
Cel ce-atâta m-ai iubit!
Binecuvântată fie
Jertfa ce m-a mântuit!

[s3]
Binecuvântată fie
Dragostea ce m-a chemat,
Şi cuvântul şi blândeţea,
Inimii ce m-a-ndemnat!

[s4]
Binecuvântat să fie
Vasul ce l-ai folosit
Să mă cheme, să mă-ntoarcă,
De pe drumul rătăcit!

[s5]
Binecuvântată fie
Ziua-n care Te-am aflat
Căci, cu orice zi, mi-e drumul
Tot mai binecuvântat...

[order]
s1,r1,s2,r1,s3,r1,s4,r1,s5,r1