[s1]
1773.
1. Azi  e zi mare, zi de sărbătoare
Când la închinare
Doi tineri au venit
Ca-ntr-o grădină de buchete plină
Într-o lumină doi crini s-au însoţit
/:Fraţilor, surorilor,
În rugăciune toţi să ne unim
Fraţilor, surorilor, un gând,
Un suflet şi un duh să fim:/

[s2]
2. Soră mireasă, tu să fii duioasă
O floare-aleasă, o mamă-n Israel
Să fii domniţă, albă porumbiţă
Un rug de viaţă, cu rod bogat pe el
/:Fraţilor, surorilor,
În ascultare, toţi să ne unim
Fiilor, iubiţilor un dor cu cântec
Şi un duh să fim:/

[s3]
3. Tu surioară, fii o floare rară
Ca odinioară, Sara cu gândul umil
Ca Ana-n şoaptă,
Ruga-n sus ţi-o-ndreaptă
Şi înţeleaptă fii ca Abigail
/:Fraţilor, surorilor,
În umilinţă toţi să ne unim
Fraţilor, părinţilor, un Domn,
O turmă şi un duh să fim:/

[s4]
4. Tu, frate mire, poartă-te-n iubire
Toţi să se mire de duhul tău supus
Dragostea voastră,
Să-nflorească-n glastră
O floare albastră din raiul lui Isus
/:Fraţilor, surorilor,
În duioşie toţi să ne unim
Fraţilor, bătrânilor, un crez,
Un cuget şi un duh să fim:/

[s5]
5. Tu, frate, iată fii în viaţa toată
Soţ bun şi tată
Ca Iacov cel pribeag
În încercare, ca Avraam cel tare
Scut de-apărare, ca David la Ţiclag
/:Fraţilor, surorilor,
În lupta sfântă toţi să ne unim
Mamelor, surorilor, un glas,
O rugă si un duh să fim:/

[s6]
6. Voi, flori curate, binecuvântate
Să fiţi în toate de Tatăl cel duios
Ca o dovadă, cei ce vor să creadă
În voi să vadă iubirea lui Hristos
/:Fraţilor, surorilor,
În mărturie toţi să ne unim
Crinilor, iubiţilor,
În toată lumea harul să-l vestim:/

[order]
s1,s2,s3,s4,s5,s6