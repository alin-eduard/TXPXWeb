[s1]
Valuri izbesc în jur mereu
Dar nu mă tem cu Domnul meu.
Eu pace am la infinit
De la Isus, Domnul meu iubit.

[s2]
Conduce El şi vasul meu
Deci liniştit pot fi mereu
Şi nu mă tem cînd valuri vin
Mă-ncred în Domnul pe deplin.

[s3]
Sînt multe stînci ce mă pîndesc
Dar nu mă tem, eu tot vîslesc
Încrezător şi liniştit -
Sînt cu Isus, Domnul iubit.

[s4]
Furtunile izbesc şi trec
Eu liniştit ,nainte merg.
Oricît de mult voi fi lovit
Sînt cu Isus, Domnul iubit.

[order]
s1,s2,s3,s4