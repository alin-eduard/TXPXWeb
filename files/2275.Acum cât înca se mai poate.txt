[s1]
1.Acum cât încă se mai poate,
Lucrează, frate, cu folos,
Căci nu-i mai prețios din toate
Decât ce faci pentru Hristos.

[s2]
Cât încă ai suflare-n tine
Mai poți ofrande să-I aduci,
Căci s-ar putea ziua de mâine,
Amicul meu, să n-o apuci

[r1]
R:   Fă-ți timp pentru El, fă-ți timp pentru cer,
Din toate aceasta-i mai presus.
Fă-ți timp să iubești, fă-ți timp să te jertfești,
Fă-ți timp astăzi pentru Isus!

[s3]
2.Fă-ți timp pentru acei ce-n lume
Aleargă din rău spre mai rău
Nu obosi, ci spune, spune
De dragostea lui Dumnezeu.

[s4]
Fă-ți timp și mergi fără cârtire
La patul celor suferinzi,
Căci ei așteaptă cu iubire
Măcar o mână să le-ntinzi!

[s5]
3.Fă-ți timp pentru copiii care
Rămas-au fără de părinți,
Să dai o simplă sărutare
Și-o clipă doar să îi alinți

[s6]
Cât încă ai suflare-n tine
Lucrează frate cu folos,
Căci ce faci pentru El rămâne,
Fă-ți astăzi timp pentru HRISTOS!

[s7]
R:   Fă-ți timp pentru El, fă-ți timp pentru cer,
Din toate aceasta-i mai presus.
Fă-ți timp să iubești, fă-ți timp să te jertfești,
Fă-ți timp astăzi pentru Isus!                Amin.

[order]
s1,s2,r1,s3,s4,r1,s5,s6,s7