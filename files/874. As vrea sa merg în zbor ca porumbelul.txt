[s1]
874.
1. Aş vrea să zbor in zori ca porumbelul
În spaţiul planetar din alte zări
Să nu mai văd necazuri de tot felul
Şi nici spitale pline de dureri.
2. Aş vrea să merg şi eu în ţara aceea
Unde-i cetatea sfântă Paradis
Şi unde suferinţa nu se vede
Ci numai fericire de nespus.

[s2]
3. Aş vrea să văd şi eu apartamentul
În locul construit acolo sus
Aşa cum scrie chiar şi Testamentul
În locul pregătit de al meu Isus.
4. Aş vrea să văd cum este temelia
Cu 12 Apostoli scrişi pe ea
Şi cum este făcută zidăria
E meşter Dumnezeu cu mâna Sa.

[s3]
5. Acolo tâmplăria nu se vede
Căci porţile sunt de mărgăritar
Şi uliţa cetăţii e de aur
Cum este sticla străvezie clar.
6. Acolo porţile nu se închid
Că nu mai este noapte numai zi
De soare nici nu mai este nevoie
Căci Tatăl luminează pe cei vii.

[s4]
7. Acolo nu se plăteşte chirie
E totul ca să vrei să te înscrii
Rămâi moştenitor pentru vecie
Căci Tatăl plăti pentru ai săi fii.
8. El a plătit cu preţul cel mai mare
Cu sângele iubitului său Fiu
Şi cine vrea să stea-n aşa clădire
Să se înscrie cât nu-i prea târziu.

[s5]
9. De aceea să renunţi şi tu la toate
Ce te mai ţine ca să zăboveşti
Să nu mai duci o viaţă de păcate
Ca-n locul acel de veci să locuieşti.

[order]
s1,s2,s3,s4,s5