[s1]
Eu, Părinte, vin la Tine
Să mă fac copilul Tău
/: Lăsînd lumea deoparte
Care zace-n al ei rău. :/

[s2]
Vreau de astăzi înainte
Ţie, Doamne, să-Ţi slujesc
/: Ca în ziua cea de groază
Ne-nfricat eu să păşesc. :/

[s3]
Cînd cu slavă şi mărire
Fiul Tău va străluci
/: O, ce mare bucurie
Pentru credincioşi va fi ! :/

[s4]
Însă vai de-acela care
Stă mereu nepăsător !
/: El va fi acolo unde
Cînd auzi, te înfiori. :/

[s5]
O, tu, suflete iubite
Care zaci tot în păcat
/: Cum de nu auzi tu oare
Cum El bate ne-ncetat ? :/

[s6]
E Isus, te cheamă, frate
Pentru cea din urmă dată !
/: Vezi, deschide-I pînă vine
Moartea cea înfricoşată ! :/

[order]
s1,s2,s3,s4,s5,s6