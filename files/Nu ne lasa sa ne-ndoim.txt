[s1]
Nu ne lăsa să ne-ndoim
În crâncenă furtună
Nu ne lăsa să ne-ngrozim
Când fulgeră şi tună
Nu ne lăsa să îngheţăm
În crunta viscolire
Nu ne lăsa să nu-nsetăm
De cea dintâi iubire.

[r1]
/: Nu ne lăsa să ne-ndoim
Isuse de izbândă
Căci fără ţel ne prăbuşim
În moarte şi-n osândă :/

[s2]
Nu ne lăsa îndepărtaţi
De-a noastre legăminte
Nu ne lăsa ne-nfioraţi
De lacrima fierbinte
Nu ne lăsa să fim împinşi
Pe căi înşelătoare
Nu ne lăsa să  fim învinşi
Şi sfâşiaţi de fiare.

[s3]
Nu ne lăsa să părăsim
Credinţa noastră bună
Nu ne lăsa să despărţim
Umblarea împreună
Nu ne lăsa dormind nicicând
În lene şi-n păcate
Nu ne lăsa neînsetând
De cinste şi dreptate.

[order]
s1,r1,s2,r1,s3,r1