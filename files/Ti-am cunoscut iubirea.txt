[s1]
Ti-am cunoscut iubirea,
Acolo la fântână
Când plin de bunătate
Tu mi-ai întins o mână
Mi-ai spus atunci ce nimeni
Nu mi-a mai spus vreodată
Văzut-am că Tu Doamne,
Imi stii viata toată

[s2]
/: De-atuncea au trecut
Vremi de îndurare
Ani buni de propăsire
Si binecuvântare
Mă simt legat de Tine
Isuse prin credintă
Si simt cum ai Tăi îngeri
Păzesc a mea fiintă. :/

[s3]
Tu faci ca să răsară
a diminetii soare
Si orice zi cu Tine
e zi de sărbătoare,
E un prilej de laudă,
de cânt si bucurie
Căci Tu reversi
în toate Isuse armonie.

[s4]
/: Te simt asa de-aproape
In ceasuri de-ncercare
Mă simt în sigurantă
pe bratul Tău cel tare.
În dragostea Ta mare
îmi dai belsug de pâine
Mi-alungi din viata teama
de ziua cea de mâine. :/

[s5]
Te simt în bucurie
Dar si în suferintă
Când sunt pe culmi de slava
dar si în umilintă,
Se-ntunecă tot cerul
Când îti ascunzi privirea
Căci mă cufund în noapte
De nu-Ti simtesc iubirea.

[s6]
/: Mă-ntreb adesea-n taina
Ce-as face fără Tine
Si fără bucuria
Ce-ai pus-o Tu în mine,
Căci nu va fi în lume
Nimic să mă despartă
De marea Ta iubire
Ce-n sânul ei mă poartă. :/

[order]
s1,s2,s3,s4,s5,s6