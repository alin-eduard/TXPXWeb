[s1]
1466.
1.   Vâslesc din greu pe marea vieţii
Şi vreau la ţărm ca să ajung
Dar vânturile mă încearcă
Şi uneori mă simt răpus
Atâtea valuri bat în mine
Atâtea gânduri de-nvins
Şi luntrea greu îmi e lovită
Sunt cu putere-n larg împins

[s2]
2.     Furtuna se-nteţeşte adesea
Catargul meu e zdrenţuit
Dar am un spijin şi-o nădejde
În Tine Isus iubit
Şi când apari în a mea cale
Valurile s-au potolit
Resimt în suflet primăvara
Te laud şi sunt fericit

[s3]
Pe bolta cerului îndată
Răsare soarele dorit
Şi-n zare apare curcubeul
E lucrul cel mai preţuit
E semnul că Tu eşti cu mine
E semnul că mă mai iubeşti
Speranţa se porneşte-n mine
Când valurilor porunceşti

[s4]
4.   Rămâi te rog în a mea barcă
Rămâi la cârma ei mereu
Să biruiesc oricând prin Tine
Isus Fiu de Dumnezeu
Eşti Suveran eşti Creatorul
Pe Tine te vor asculta
Vântul şi marea agitată
Eu singur nu mă pot lupta

[s5]
5.   Aşa de grea e înaintarea
Când vrei acasă să ajungi
Şi tot mai lung parcă e drumul
Şi tot mai greu e să învingi
Aşa e calea către ceruri
Aşa e drumul spre liman
Vânturile bat cu furie
Şi urmărit eşti de duşmani

[s6]
6.   Atâtea şoapte mă-mpresoară
Şi-mi spun ca n-am să mai ajung
Dar eu un lucru îl ştiu bine
Că mă ajută Duhul Sfânt
Oricât ar fi lupta de mare
Eu înapoi nu vreau să dau
Căci ţara mea e Canaanul
Cu dor spre ea călătoresc

[s7]
7.   Nu e o ţară pământească
E Canaanul cel ceresc
Acolo vreau s-ajung odată
Şi pe veci să mă odihnesc

[order]
s1,s2,s3,s4,s5,s6,s7