[s1]
Sculaţi fraţi toţi şi capul sus,
Zoriţi în pregătire,
Ca mâine va veni Isus
În toată-a Sa mărire!

[s2]
El vine spre a-mpărăţi,
Pe-ai Lui să-i libereze;
Aşa cum le făgădui
Vrea să-i încoroneze!

[s3]
O, mică turmă-n grele vremi,
Iubită eşti de Tatăl,
Să ai curaj, să nu te temi
Căci vine Domnul, iată-L!

[s4]
Şi dacă lumea te-a urât,
Ocara-i ţi-e onoare…
Statornică să fii, şi-atât:
Isus îţi e scăpare!

[s5]
Mărire lui Isus eu cânt,
În El sper totdeauna;
‘L-aştept să vină în curând
Ca să-m primesc cununa!

[order]
s1,s2,s3,s4,s5