[s1]
Dintre miile de şoapte
Ce străbat a vieţii noapte
Dragul meu, mi-ai spus
că-i greu s-alegi.
Te frămîntă o-ntrebare:
Care este calea oare
Ce-ţi va da viaţa cea de veci?

[r1]
Aşa cum eşti, Isus te cheamă azi!
Să laşi păcatul tău murdar
Să rupi a lumii grele lanţuri
Care te-au legat
Şi în inimă simţi-vei sfîntul har!

[s2]
Ai gustat amarul lumii
Făr, s-asculţi de ce spun unii
De care ziceai că-s rătăciţi.
Dar văzut-ai tu pe urmă -
Ce ţi-au spus ei n-a fost glumă
Ci chemarea celor mîntuiţi.

[s3]
Poate n-ai ştiut vreodată
Că în ceruri ai un Tată
Care te-a plătit cu sînge sfînt.
Şi din robul celui rău
Vrea să fii copilul Său
Vino azi şi-mbracă-al Lui veşmînt

[order]
s1,r1,s2,r1,s3,r1