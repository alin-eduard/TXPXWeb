[s1]
Privind la valu-nspumegat,
lovind fără cruţare
M-am dus cu gîndul la Isus,
pe-a Galileii mare.

[s2]
El dormea liniştit
Cînd vîntul şi furtuna
Şi-o noapte-n valul mării-adînci
Îi ameninţau întruna.

[s3]
E-aşa de trist să te găseşti
în noaptea-ntunecată
Şi-n mica lume singur eşti
pe marea furioasă.

[s4]
Privind în jurul tău
Vezi doar pustiu şi groază
Căci tu nu simţi, n-auzi,
nu vezi o rază de speranţă.

[s5]
Ce fericire-n viaţa ta
să ai cum ei avură
Să-L ai pe Domnul şi-al ruga
să strige la furtună.

[s6]
Să strige vîntului
Şi marea El s-o certe
Ca liniştită luntrea ta
Spre ţintă să se-ndrepte.

[s7]
Sînt fericiţi toţi cei ce-L au
în lume-ntotdeauna
Plutesc pe mare-ncrezători
chiar de-ar veni furtuna.

[s8]
Acolo unde-i El
Nădejde-i şi speranţă
Şi-n luntrea vieţii orişicui
Isus e siguranţă.

[order]
s1,s2,s3,s4,s5,s6,s7,s8