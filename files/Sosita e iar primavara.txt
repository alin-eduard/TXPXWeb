[s1]
Sosită e iar primăvara
Şi câmpul e-nverzit
Văzduhul e plin tot de păsări,
De cânt şi ciripit.

[r1]
/: Iar primăvara vieţii
E cel mai mare dar
O, pune-ţi întreaga ta jertfă
Pe-al Domnului altar. :/

[s2]
Câmpia e împodobită
Cu un frumos covor
De ierburi şi flori minunate
În mii şi mii de culori.

[s3]
Pădurea întreagă răsună
De melodii cereşti
Sunt cântate duios de păsări
Ca cele îngereşti.

[r2]
/:Iar primăvara vieţii
E cel mai mare dar
O, pune-ţi întreaga ta jertfă
Pe-al Domnului altar.:/

[s4]
E cald-a ei rază de soare
Cernută pe pământ
Se duce, se leagănă frunza
Mişcată, azi, de vânt.

[s5]
Din suflet, înalţ o cântare
Spre Bunul Salvator
C-a dat pe Isus ca să fie
Al meu mântuitor.

[order]
s1,r1,s2,r1,s3,r2,s4,r2,s5,r2