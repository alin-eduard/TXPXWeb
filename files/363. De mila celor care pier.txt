[s1]
1. De mila celor care pier
Departe de-al Tău nume
Tu ai dat tot ce aveai în cer
Şi tot ce aveai pe lume.
363.

[s2]
2. Tu Cel prin care s-au făcut
Toţi aştrii spre a-i conduce
În umil staul Te-ai născut
Şi ai murit pe-o cruce.

[s3]
3. Vândut ai fost pe preţ de argint
De unul dintre ai Tăi
Tu Fiul cerului preasfânt
Vândut ai fost de cei răi.

[s4]
4.Cu crucea-n spate te-au purtat
Urcând cu trudă dealul
Şi nimeni nu Te-a ajutat
Când greu urcai Calvarul.

[s5]
5. Dar s-a găsit un om milos
Atunci şi pentru Tine
Cum mai târziu ai fost Hristos
În greu şi pentru mine.

[s6]
6. Atunci pe cruce ţintuit
Te-au răstignit Isuse
Şi ucenicul Tău iubit
Într-un mormânt te puse.

[s7]
7. Dar piatra ce Ţi-a fost mormânt
Era şi ea străină
Şi n-a mai fost în cer cuvânt
Nici pe pământ lumină.

[s8]
8. Aşa ai vrut Tu să plăteşti
Să cumperi lumea-ntreagă
Dar Tu pe nimeni nu sileşti
Ci-i laşi pe toţi s-aleagă.

[order]
s1,s2,s3,s4,s5,s6,s7,s8