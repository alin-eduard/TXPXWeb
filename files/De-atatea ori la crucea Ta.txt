[s1]
De-atâtea ori, la crucea Ta,
Veneam să-mi plâng al meu amar,
Să-mi amintesc că şi Tu-ai plâns,
Când duceai crucea la Calvar.
Şi-acuma vin să Te-ntâlnesc
Să-Ţi las, Isus, povara mea;
Vreau faţă-n faţă să-Ţi vorbesc,
Să primesc mângâierea Ta.

[s2]
/: Tu plângi cu mine, o, Isus,
Şi ştii al meu necaz,
Iar lacrimile care-mi curg,
Tu mi le-aduni
Şi-mi ştergi al meu obraz. :/

[s3]
Eu stau plecat sub cruce, jos,
Ţi-aud suspinu-n Ghetsimani;
Aud preoţii cum sosesc
Şi Iuda după ai săi bani.
Dar vreau să-Ţi spun că sunt lovit
Şi prigonit neîncetat.
Aud, aşa precum ai zis,
Şi când, spre Tatăl, ai strigat:

[s4]
/: „O, Eli, lama sabactani!
O, Dumnezeul Meu,
Sunt părăsit şi M-ai lăsat
Între duşmani,
Deşi Mi-aşa de greu." :/

[s5]
O, de-aş ajunge-n Ghetsimani,
Ţi-aş mulţumi de mii de ori,
Căci n-am nici aur şi nici bani
Şi nici mulţime de comori.
Tu m-ai primit şi m-ai iertat
Şi viaţa pentru min' Ţi-ai dat.
Te am pe Tin' şi mi-e de-ajuns,
Cu Tine sunt un om bogat.

[s6]
/: Isuse, nu Te voi uita,
În toată viaţa mea,
Căci, ca tâlharul de pe cruce,
m-ai primit
În raiul strălucit :/

[order]
s1,s2,s3,s4,s5,s6