[s1]
1972
1. Când iubirea-i arzătoare
Dorul mic îl creşte mare
Şi-l înalţă luminând
Ca să-l vadă toţi oricând.

[s2]
2. Când iubirea este plină
Orice inimă-nsenină
Focul ei strălucitor
Nimiceşte orice nor.

[s3]
3. Când iubirea este trează
Nu vorbeşte ci lucrează
Şi nu fuge când e greu
Ci-şi dă viaţa ei mereu.

[s4]
4. Când iubirea este-ntreagă
Nu robeşte ci dezleagă
Ea nu cere nimănui
Dar dă tot şi dă oricui.

[s5]
5. Când iubirea-i luminoasă
Pentru toţi ea are casă
Harul ei mângâietor
Şi-l revarsă tuturor.

[s6]
6. Când iubirea e curată
Adevărul pururi caută
Şi conduce nendoios
Pe oricare  la Hristos.

[order]
s1,s2,s3,s4,s5,s6