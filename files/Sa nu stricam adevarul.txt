[s1]
Si nu stricăm adevărul
Prea Sfintelor Scripturi!
Să nu stricăm adevărul,
Cu alte-nvăţături!

[s2]
Căci cine strică un cuvânt
Din Sfânta Carte dată,
Cădea-va-n mâna Celui Sfânt,
La dreapta judecată…

[s3]
Să nu-ncurcăm adevărul
Cereştilor puteri!
Să nu-ncurcăm adevărul,
Cu omeneşti păreri!

[s4]
Căci cine-ncurcă drumul viu
Şi calea cea curată,
Pieri-va-n veşnicul pustiu
La dreapta judecată.

[s5]
Să nu-ntinăm adevărul
Cel sfânt si minunat!
Să nu-ntinăm adevărul,
Prin pofte şi păcat!

[s6]
Căci cine-Ţi va sluji, Isus,
Cu inima-ntinată,
Cădea-va, pentru veci, răpus
De dreapta judecată.

[s7]
Să înălţăm adevărul,
Mai sus şi mai frumos!
Să înălţăm adevărul!
El e întreg, Hristos!

[order]
s1,s2,s3,s4,s5,s6,s7