[s1]
Ascultaţi, străjerul cheamă,
În muntele cel sfânt daţi larmă,
Sunaţi din trâmbiţă-n Sion!
Miezul nopţii-n turnuri bate,
Deci scoală-te şi lasă toate,
La al redeşteptării zvon!
Isus se va-arăta, să-ţi dea răsplata Sa,
Aleluia, Haideţi, grăbiţi, cu toţi veniţi
Şi pentru cer vă pregătiţi!

[s2]
Auzi paznicii cum sună,
Cum urlă-a neamur'lor furtună,
Fecioarelor, vă deşteptaţi!
Mirele-n nor alb apare,
Încoronat ca mândrul soare,
A voastre lămpi iluminaţi!
Ah, vino pe-al Tău tron,
Isuse veşnic Domn,
Aleluia, Noi Te urmăm, ne bucurăm
La nunta Ta ca să intrăm!

[s3]
Laudă mărire Ţie,
Din gura noastră pe vecie,
Ţi-aducem toţi, Hristos Isus
În cetatea cea de aur,
Încununaţi cu-ai vieţii lauri,
Mai sus de îngeri Tu ne-ai pus.
Ce ochiul n-a privit, ce nimeni n-a simţit,
Aleluia, ce loc slăvit,
Isus iubit, Tu pentru noi ai pregătit!

[order]
s1,s2,s3