[s1]
Mă simt lovit, dar nu înfrânt;
Şi-oricâte fi-vor pe pământ,
Alături de al meu Stăpân,
în orice zi vreau să rămân
Şi să îi cânt... şi să îi cânt!...

[r1]
/: De poala Ta, Isus, mă prind
Şi-oricât Cel Rău ar încerca,
De-ar fi să sfâsii haina Ta,
Eu tot nu mă desprind! :/

[s2]
Mă simt lovit, dar nu răpus;
Eu sper în gloria de sus.
îmi arde inima de dor,
După al meu Mântuitor;
De-aceea cânt: „Isus, Isus!..."

[s3]
Mă simt lovit, dar nu ucis;
Mai am, în viaţa mea, un vis:
Să mă îndrept spre El, smerit,
Şi-oricât de greu voi fi lovit,
Eu vreau să cânt şi-n Paradis!...

[order]
s1,r1,s2,r1,s3,r1