[s1]
973.
1. O, Doamne Isuse blând
Eu merg calea spre mormânt
Spre sfârşitul meu din lume
Se scurtează a mele zile.
2. Viaţa mea când s-a sfârşi
Numai Tu Doamne vei şti
Te rog Doamne umilit
Înainte de-a intra-n mormânt.

[s2]
3. Să călătoreşti cu mine
Ca să aflu mântuire
De la moarte să mă scoţi
Cu-nvierea Ta din morţi.
4. Mă simt foarte păcătos
Domnul meu Isus Hristos
N-am unde să mai alerg
Numai la Tine să merg.

[s3]
5. Să aleg cărare dreaptă
Care-i de Tine aleasă
Ca să fiu eu fericit
Şi de Tine mântuit.
6. Nu mă lăsa Doamne Sfânt
Uitat pe acest pământ
Că făptura Ta mi-ai dat
Să-ţi servească ne-ncetat.

[s4]
7. O, Doamne ceresc Părinte
Luminează a mea minte
Pe Tine a Te iubi
În lume cât voi trăi.
8. Doamne când va fi să trec
Din lumea care trăiesc
Să mă simt nădăjduit
Că pe Tine Te-am iubit.

[s5]
9. Ca să nu rămân plângând
Uitat pe acest pământ
Ca s-aud când vei striga
Vin' la Mine sluga Mea.

[order]
s1,s2,s3,s4,s5