[s1]
Nu descuraja pe cale,
Ostaş obosit,
Căci e vremea de pe urmă;
Timpu-i pe sfârşit.

[s2]
/: Este vremea de cântare,
Vremea marii sărbători;
E vremea de-ntâmpinare
A Mirelui pe nori. :/

[s3]
Dac-aici rămas-ai singur,
Toţi te-au părăsit,
Chiar şi-acei mai dragi din casă
Ce mult te-au iubit,

[s4]
/: Dacă fraţi azi râd de tine
Şi-şi bat joc de starea ta,
Nu uita că ai un Frate
Sus, pe Golgota... :/

[s5]
Câte nopţi şi câte zile,
Poate,-ai suspinat!
Câte lacrime amare
Ochii ţi-au vărsat!

[s6]
/: Câte răni în trup şi-n suflet
Luni şi ani, la rând, le-ai pus!
Dar ţi le-a lua odată
Medicul Isus. :/

[s7]
Să te-ntorci smerit la Domnul
Este-un gest frumos;
Dacă zici: „O, Doamne, sunt rău,
Sunt un păcătos".

[s8]
/: Dacă crezi în a Lui jertfă,
În izvorul sfânt de har,
Binecuvântări primi-vei
Mântuirea-n dar. :/

[s9]
Nu mai este mult, dar rabdă,
Frate credincios!
În curând, se va-mplini
Tot ce-a spus Hristos.

[s10]
/: Pregăteşte-ţi, astăzi, haina
Căci tu eşti Mireasa Sa
Să intri-n odaia nunţii,
Când te va chema... :/

[order]
s1,s2,s3,s4,s5,s6,s7,s8,s9,s10