[s1]
Pribeag azi în lumea de chin şi dureri
Eu merg cântând pe cale,
Prin viscol, furtună şi valuri mereu
Ti-aduc azi Osanale!

[s2]
Te cânt, te ador, te slăvesc, te măresc
Şi spun tuturora ce mult Te iubesc,
Din zori până-n seara,Te laud mereu
Trăiască Domnul!

[s3]
Prin valea de plângeri păşesc pasii mei
Şi caut mângâiere,
Duşmanul e tare şi eu sunt prea mic
Dar Domnu-mi dă putere.

[s4]
Te strig al meu Soare să vii-n ajutor
Să birui eu cu Tine furtună şi nor!
Să-nalţi Tu, drapelul de biruitor
Trăiască Domnul!

[s5]
Alerg către ţintă pe drumul spinos
Prin valuri şi ispite,
Si ştiu că-nainte păşeşte Hristos
Eu merg tot înainte.

[s6]
Pe drumul cu spini netezeşte Isus
Ne poartă şi crucea aşa cum ne-a spus,
Şi-apoi ne-aşteaptă cu drag în cer sus
Trăiască Domnul!

[s7]
Mai e doar puţin şi-om ajunge la mal
Cu Domnu-n fericire!
O clipă, un ceas şi-apoi la liman
Ne-aşteaptă al nostru Mire.

[s8]
Căci drumul pe care atâţia am plâns
Şi lacrimi amare din ochi câte-au curs,
Uita-vom şi veşnic cânta-vom mereu
Trăiască Domnul!

[order]
s1,s2,s3,s4,s5,s6,s7,s8