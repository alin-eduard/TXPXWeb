[s1]
1971
1. Ca să poţi sfârşi cu bine
A credinţei alergare
Ţi se cere până la capăt
Stăruinţă şi răbdare.

[s2]
2. Ca să porţi izbândă-n luptă
Adevărului cea mare
Să-ţi aduni în suflet zilnic
Stăruinţă şi răbdare.

[s3]
3. Ca să nu te copleşească
Vremurile de-ncercare
Întăreşte-te-n credinţă
Stăruinţă şi răbdare.

[s4]
4. Când îţi simţi pe-al vieţii umăr
Crucea mai apăsătoare
Cere-i Domnului să-ţi deie
Stăruinţă şi răbdare.

[s5]
5. Când iubirea ta şi mila
Trec prin încercări amare
Nu uita c-atunci se cere
Stăruinţă şi răbdare.

[s6]
6. Ca să-ţi crească viaţa nouă
În Hristos mai arzătoare
Nu se poate decât dacă
Stăruieşti şi ai răbdare.

[s7]
7. Dacă vrei cuvântul vieţii
Să-l trăieşti în ascultare
Vei putea doar prin veghere
Stăruinţă şi răbdare.

[s8]
8. Toate harurile sfinte
A nădejdii viitoare
Nu se pot păstra decât prin
Stăruinţă şi răbdare.

[order]
s1,s2,s3,s4,s5,s6,s7,s8