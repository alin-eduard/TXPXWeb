[s1]
1. Fecioară înţeleaptă
Cu candela aprinsă
Ce tot aştepţi întruna
Pe Mirele iubit
/: Coboară înserarea
Pe faţa zilei stinsă
Şi Mirele fecioară
Nici astăzi n-a venit :/
694.

[s2]
2. Pe-albastru cer se-arată
Strălucitoare stele
Strălucitori luceferi
Răsar în lung şi-n lat
/: Dar nici în seara asta,
O, nu e printre ele
Luceafărul, fecioară
Ce mult L-ai aşteptat :/

[s3]
3. Se-ntinde, ca o mreajă,
A somnului ispită
Lumina să ţi-o stingă,
Vegherea să ţi-o ia
/: Cu suflet alb şi curat,
Rămâi nebiruită
Căci lunga priveghere
Curând va fi gata :/

[s4]
4. Cu candela credinţei aprinsă,
O, fecioară
În râu de lacrimi sfinte
Tu spală-te de somn
/: Şi-n haina curăţiei,
Aşteaptă-n prag afară
Dorita arătare
A scumpului tău Domn :/

[s5]
5. Nu-i nici o luminiţă în sat
La nici o casă
Căci nicăieri nu-i parcă
Un singur suflet treaz
/: Tu singură, fecioară,
A cerului Mireasă
Veghezi prin câte chinuri
Cu lacrimi pe obraz :/

[s6]
6. Veghează, mai veghează,
Mai suferă o clipă
În candela sleită
Mai toarnă untdelemn
/: Vor trece toate acestea,
Vor trece într-o clipă
Cum n-a mai fost vreodată,
Când El va face-un semn :/

[s7]
7. Dorm toţi? O, nu-i nimica!
Tu rabdă şi veghează
Plângi mult.... e grea vegherea
Ştiu suflete cât plângi
/: Dar iată, răsăritul
Încet se luminează
Şi obrazul tău cu lacrimi
În slavă-ţi va fi şters :/

[s8]
8. Răsare faţa dulce a Mirelui ce vine
Şi harul într-o clipă,
Pe veci te-a mângâia
/: Cu ce cununi măreţe
De zori şi slavă pline
Îţi va-mbrăca El faţa
Ce-a plâns şi-a privegheat :/.

[order]
s1,s2,s3,s4,s5,s6,s7,s8