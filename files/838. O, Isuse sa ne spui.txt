[s1]
1. O Isuse să ne spui
De sfârşitul veacului
/: Când va fi a ta venire
Ce semne ne dau de ştire :/
2. Fraţilor vor fi războaie
Om pe om o să se taie
/: Neam pe neam o să se bată
Nu va fi sfârşitu-n dată :/
838.

[s2]
3. Se ucide frate pe frate
Fiii omoară pe tată
/: Vor fi semne arătătoare
În lună-n stele şi-n soare :/
4. Soarele s-a întuneca
Luna, stelele or cădea
/: Va bate puternic vântul
De-a cutremura pământul :/

[s3]
5. Va fi o foamete mare
Vor urla fiare de foame
/: Va trimite Tatăl Sfânt
Chinuri grele pe pământ :/
6. Va trimite atunci în lume
Chinuri grele fără număr
/: Pământul va bea mult sânge
Toată lumea pe el plânge :/

[s4]
7. Toţi vor merge la morminte
Vor striga amar şi-or plânge
/: Ieşiţi morţilor afară
Căci trăim o viaţă amară :/
8. Ieşiţi să intrăm de vii
Nu mai putem suferi
/: Pedeapsa-I mare şi grea
Nu mai putem suporta :/

[s5]
9. Care ne-a venit de sus
Că n-am crezut în Isus
/: Omule cu gândul rău
Teme-te de Dumnezeu :/
10. Că ziua înfricoşată
Va veni pe neaşteptate
/: Ne-a găsi nepregătiţi
Rămânem nemântuiţi :/

[order]
s1,s2,s3,s4,s5