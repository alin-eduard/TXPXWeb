[s1]
Încă puţin şi ce s-a spus
curînd o să se-arate
Se va vedea atuncea
cît au fost de-adevărate.

[s2]
/: Se va vedea că este-un iad,
că este-o judecată
Se va vedea cît de-nşelaţi
sînt cei ce-au rîs odată ! :/

[s3]
Încă puţin, şi tot ce-i azi
neghină şi ocară
Trimişi cereşti vor arunca
în focul de afară.

[s4]
/: Şi seceriş nemaivăzut
va trece peste lume
Căci ziua groazei a sosit
tot răul să-l zugrume. :/

[s5]
Încă puţin, şi semne mari,
puteri ne-nchipuite
Se vor ivi, cutremurînd
privirile-ngrozite.

[s6]
/: Şi toţi acei ce n-au primit
credinţa mîntuirii
Primi-vor crezul blestemat
al hulei şi-al pieirii. :/

[s7]
Încă puţin, şi Dumnezeu Cel viu
în veci, deodată
Va arăta întregii lumi
minciuna acostată.

[s8]
/: Încă puţin, dar pîn-atunci
dureri cum n-au fost încă
Vor încerca cu bici de foc
credinţa cea adîncă. :/

[s9]
Fiţi treji şi vă rugaţi cu toţi
cîţi mergeţi către-aceste
Nemaivăzute vremi şi stări
venite fără veste.

[s10]
/: Orice-aţi vedea şi-aţi auzi
pe voi să nu vă-nşele
Căci vai de cei ajunşi atunci
nepregătiţi în ele ! :/

[order]
s1,s2,s3,s4,s5,s6,s7,s8,s9,s10