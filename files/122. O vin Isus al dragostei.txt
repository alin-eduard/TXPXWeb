[s1]
122.
1. O vin Isus al dragostei
Din ţara de departe
De Tine eu mereu suspin
Când sunt pe înserate.
/: E noapte-n viaţa tuturor
Şi mulţi tăciuni se sting şi mor
Atunci când inima
De dor îmi bate.:/

[s2]
2. Un dor nespus şi călător
Atâţia ani de-a rândul
Spre Tine Isuse îndurător
Şi inima şi gândul.
Cu lacrimi mult Te-am căutat
/: Am plâns mereu şi Te-am aflat
De-atunci de când
Ţi-am auzit cuvântul. :/

[s3]
3. Acum eu urc pe acelaşi drum
Nădejdea nu-i departe
Şi nu pot înţelege-acum
O lume ne desparte.
/: Te văd Isuse în ceruri dus
Cu zâmbetul pe buze pus
Dar eu spre Tine
Mă avânt departe. :/

[s4]
4. Te văd lumină care arzi
Să luminezi pământul
Să schimbi privirea tuturor
Şi inima şi gândul.
/: Lumina cea din veşnicii
A tot aprins sute şi mii
Umplând cu lumină
Întreg pământul. :/

[s5]
5. Venim cu lacrimi la Tine
Că ne-ai chemat Isuse
Din lumea de suspin acum
La bucurii nespuse.
/: Căci nu-i necazul aşa de greu
Însă vrăjmaşul foarte rău
Ca să ne ia din braţul Tău Isuse :/

[s6]
6. Cu ură fără de răgaz
Ce clocoteşte în lume
Ţie iţi aruncă în obraz
Pe noi să ne sugrume.
/: Dar din credinţa ce-o avem
Noi nu ne abatem nici de fel
Căci Tu ne-ai dat atâta zel Isuse. :/

[s7]
7. O zi odată va veni
Vei fi Stăpân pe toate
Vei judeca şi răsplăti
Cu veşnică dreptate.
/: Deci lăsăm toate-n grija Ta
Căci nu-i nimeni ca Tine aşa
Căci Tu ştii cui plăteşti
Şi acum pe toate. :/

[s8]
8. Iar din ţara fără hotar
Atunci cântăm de bine
Ca să-Ţi cântăm cerescul har
Cântări de pace pline.
/: Căci azi din lume mulţi ar vrea
Să-Ţi cânte-n veci cântarea Ta
Ce mii de chinuri
Ar putea s-aline. :/

[s9]
9. Cu dor nespus azi Te chemăm
Isuse dulce vino
Să schimbi viaţa tuturor
Să faci din ea lumină.
/: Căci sunt destui care Te hulesc
Pe Tine Te tăgăduiesc
O vino acum când,
Te chemăm Isuse. :/

[s10]
10. Acum când tot am părăsit
Să Te slujim pe Tine
Noi Te chemăm şi Te rugăm
Când valuri vin nespuse.
/: Prin harul Tău dă-ne ajutor
Să biruim al vieţii dor
Că-n toate eşti biruitor Isuse. :/

[order]
s1,s2,s3,s4,s5,s6,s7,s8,s9,s10