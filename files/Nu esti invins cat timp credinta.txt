[s1]
Nu eşti învins cât timp credinţa
Nu ţi-ai schimbat şi nu ţi-ai stins
Credinţa iarăşi te ridica
Poţi fi căzut,dar nu învins.

[s2]
Nu eşti înfrânt cât ai nădejdea
Şi ţelul ei îţi este sfânt
Nădejdea iarăsi te întăreşte
Poţi fi trântit,dar nu înfrânt.

[s3]
Nu eşti robit cât ai iubirea
Curată şi de neclintit
Iubirea iarăşi te înalţă
Poţi fi călcat, dar nu zdrobit.

[s4]
Nu eşti departe până Duhul
Şi rugaciunea nu ţi-s reci
Prin ele eşti mereu aproape
Dar fără ele dus pe veci.

[s5]
Nu rătăceşti cât timp ţi-I gândul
Şi inima la ce ai primit
Când inima ţi-e-n altă parte
Chiar stând cu ai tăi eşti rătăcit.

[s6]
Nu mori când inima încetează
Ci când de Cer ai ochii rupţi
Când nu mai arzi şi nu mai sângeri
Când numai plângi şi numai lupţi.

[s7]
Biruitori, eroi şi vrednici
Sunt numai cei ce neclintit
Duc legământul pân’ la jertfă
Şi lupta până la sfârşit!

[order]
s1,s2,s3,s4,s5,s6,s7