[s1]
Arcuri încordate, fi-vor îndreptate,
Vârfuri ascuţite, nu mă tem.
Piedici, bariere, nu, nu au putere,
Când pe Domnul slavei eu Îl chem.

[s2]
/: Credincioasă slugă, mă aplec în rugă
Şi Îl chem în ajutor mereu.
Şi de orişiunde Domnul îmi răspunde,
Căci El e acelaşi Dumnezeu. :/

[s3]
Piedici pe cărare, ştiu că vor apare,
Dar de Domnul Isus nu mă las.
Lui îi cer putere, har şi mângâiere
Să mă însoţească pas cu pas.

[r1]
/: Credincioasă slugă, mă aplec în rugă
Şi Îl chem în ajutor mereu.
Şi de orişiunde, Domnul îmi răspunde,
Căci El e acelaşi Dumnezeu. :/

[s4]
Zile înnorate, nu mă vor abate,
De la ţinta veşniciilor.
Ploaie şi furtună, toate împreună,
Le înfrunt cu-al meu Mântuitor.

[s5]
Doamne, Tu mă ţine aproape de Tine,
Să mă strângi la pieptul Tău ceresc.
Lângă Tine, Tată, cu haina curată,
În credinţă vreau smerit să cresc.

[order]
s1,s2,s3,r1,s4,r1,s5,r1