[s1]
1. Venit-a Meşter ziditor
Isus Hristos izbăvitor
Ca să zidească o cetate
Din pietre vii zidită toată.
239.

[s2]
2. Ales-a material din stâncă
L-a frământat cu apă sfântă
În foc i-a încercat tăria
Şi-a pus din aur temelia.

[s3]
3. Ca Meşter pentru temelie
Ales-a doisprezece fii
Născuţi din ţara sloboziei
A început a construi.

[s4]
4. La ziduri construim şi noi
Unul cară, altul zideşte
Unul cu aur tencuieşte
Iar alţii strajă fac pe creste.

[s5]
5. Când văd păcatul că se adună
Ei trâmbiţa o pun la gură
Şi strigă către cei ce dorm
Vegheaţi că zidul se dărâmă.

[s6]
6. Iar de s-apropie vrăjmaşul
La arme toţi dacă le aveţi
De nu veţi fi străpunşi îndată
De arzătoarele săgeţi.

[s7]
7. De aceea cel ce construieşte
Să fie treaz la locul lui
Cu ură nu se construieşte
Vrând a-nşela pe Dumnezeu.

[s8]
8. El ţi-a plătit Împărăţia
Şi arma sfântă El ţi-a dat
Zicându-ţi frate construieşte
Argint şi aur ne-ncetat.

[s9]
9. Lucrarea ta va dovedi-o
Focu-ncercării ce-o să vie
De vei ieşi biruitor
Cu El vei fi moştenitor.

[order]
s1,s2,s3,s4,s5,s6,s7,s8,s9