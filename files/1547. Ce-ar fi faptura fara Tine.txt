[s1]
1.	Ce-ar fi făptura fără Tine
Mântuitorul meu slăvit?
Ce-aş fi de n-ai fi Tu în mine
Cu harul Tău nemărginit?
/:  Aş fi un bulgăre de gheaţă
Un chip de humă fără viaţă
O stâncă ‘nvăluită-n ceaţă
Şi-o noapte fără dimineaţă. :/
1547   Fa

[s2]
2.	Aş fi un far fără lumină,
Pustie de nisipuri plină
Cu vânturi fără de odihnă,
Cu şerpi şi scorpii ce-venină.
/: Aş fi o albie uscată
Pe unde-a curs un râu odată,
O frunză smulsă şi purtată
Fără de scop în lumea toată. :/

[s3]
3.	Aşa aş fi dar slavă Ţie
Tu eşti a vieţii bogăţie
Comoara harurilor vie
Ce mă inundă pe vecie.
/: Eu nu aş şti ce-i fericirea
Vieţii-n mii şi mii de feţe
De n-aş fi cunoscut iubirea
Cu-nviorări şi frumuseţe. :/

[s4]
4.	De n-ai fi fost Tu bunătate,
Începătorule a toate
Cu taine-adânci şi minunate
Ce totul vrea şi totul poate.
/: Tu m-ai suit în slăvi divine
Din locu-ntunecat la Tine
Isuse sunt ce sunt prin Tine
Şi-acum şi-n veacul care vine. :/

[order]
s1,s2,s3,s4