[s1]
1647.
1. Pe Golgota pe-o cruce grea,
A stat un om fără de vină.
/: Şiroaie sângele-i curgea,
Şi-atâta jale se citea
Pe faţa Lui senină. :/

[s2]
2. Pe lemnul crucii atârnat,
Cu părul smuls de mâini barbare
/: Grozave chinuri a răbdat,
Şi nimeni nu L-a mângâiat
În patimile amare. :/

[s3]
3. Şi nimeni nu i-a scos un spin,
Din fruntea Lui însângerată,
/: El singur suspină străin,
În ceasul greu şi plin de chin
Pe-o cruce-nsângerată :/

[s4]
4. Sfârşi sub greul cât a dus
Şi-a suferit acolo sus,
/: De jalea celor ce s-au dus,
Pribegind fără de Isus
Pe-a lumii căi deşarte. :/

[s5]
5. Tu, omule ce treci fugar,
Prin lumea asta de păcate,
/: Ridică-ţi ochii spre Calvar,
La Cel ce-a suferit amar,
Necazurile toate!:/

[s6]
6. Căci Cel ce-atunci a fost scuipat
Şi răstignit fără de vină,
/: În locul tău a sângerat,
Crezând în El vei fi-nălţat
În ţara de lumină!:/

[order]
s1,s2,s3,s4,s5,s6