[s1]
Fii azi cu mine, Domnul meu,
Să biruiesc prin orice greu
Dă-mi Tu iubire cu prisos
Să mă asemăn lui Hristos!

[s2]
De Tine când mă las condus
Şi-n totul când Îţi sunt supus
Atunci Tu eşti mai mult mărit
Şi eu mă simt mai fericit.

[s3]
Inima Tu să-mi curăţeşti
Şi voia Ta să-Ţi împlineşti
Vreau să fiu plin de Duhul Tău
În fapta mea şi-n gândul meu!

[s4]
Credinţa-ajută-mi să păstrez
Pe drumul sfânt să Te urmez,
În orice timp şi-n orice loc
Eu să nu dau 'napoi deloc!

[s5]
Tot ce în noi ai început
Fie prin har deplin făcut,
Să Te slăvim, Părinte sfânt
Ca oameni noi pe-un Nou Pământ!

[order]
s1,s2,s3,s4,s5