[s1]
Cât de măreţ e Dumnezeu!
Văd marea cu talazuri grele,
Mă-nalţ pe piscuri de bazalt
Şi-mi zboară gândul
printre stele, tot mai înalt.
Re M

[s2]
Ce împărat îşi duce-oştirea
Spre un gigantic apogeu?
Acel ce-a pus în goluri firea,
Acel ce-a scris oricui menirea,
Mai sus decat nemărginirea,
e Tatăl meu!

[s3]
Cât de temut e Dumnezeu!
Vuiau de pe Sinai ecouri
Când glasul Domnului vorbea
Iar Moise-nainta prin nouri
şi tremura

[s4]
La Tronul Alb se strâng sfielnic
Voivozi de foc din Empireu,
Şi heruvimii vin cucernic,
Slăvind eternul Vistiernic.
Şi-acel Stapan Atotputernic
E Tatăl meu!

[s5]
Şi cât de sfânt e Dumnezeu!
Chiar dacă stelele bătrâne
Tot au o vreme
când se-aştern,
Dar cine în Isus rămâne
e-un fiu etern!

[s6]
Şi-n faţa slavei sclipitoare,
În ceasul lumii cel mai greu,
Acei ce-au dat pe sfinţi la fiare
Vedea-vor Forţa Creatoare,
Eu voi şopti cu adorare:
„E Tatăl meu"

[order]
s1,s2,s3,s4,s5,s6