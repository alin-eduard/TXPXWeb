[s1]
Dragă-i ora dimineţii
când o-ncepi cu Dumnezeu;
Inima se-nveseleşte ascultând
Cuvântul Său.
Noi venim în zori de zi,
El cu drag ne va primi
Să-I aducem mulţumire
pentru sfânta-I ocrotire.

[s2]
Să-ndreptăm spre cer privirea
când răsare soarele
Care luminează lumea,
revărsându-şi razele.
Dar lumina lui Hristos
străluceşte mai frumos;
Ea aduce mântuire
şi conduce la sfinţire.

[s3]
El şi astăzi ne-nsoţeşte,
ne ajută în nevoi
Şi cu drag ne ocroteşte;
este peste tot cu noi.
De vom fi ameninţaţi
şi adesea-ngrijoraţi,
Noi avem la El scăpare,
pentru suflet alinare.

[order]
s1,s2,s3