[s1]
Totdeauna pe­a Domnului cale
Au fost lacrimi şi­au fost spini destui,
Dar acei ce­au urmat voii Sale,
Trebuit­au să­I semene Lui.

[r1]
Când în cerul slăvit vom sosi
Chiar Isus Hristos ne va primi;
Orice lacrimă El o va şterge
Când în cerul slăvit vom sosi.

[s2]
Lumea nu i­a iubit niciodată
Pe cei ce lui Hristos I­au slujit,
Ci cu­o ură mereu ne­mpăcată
I­a hulit, i­a lovit, i­a zdrobit.

[s3]
Dar cu ochii­aţintiţi la răsplată
Din răbdarea Golgotei primind,
Cei aleşi n­au cârtit niciodată,
Ci­au trăit, şi­au murit biruind.

[s4]
Nu­i la fel pentru toţi încercarea,
Nici nu­i vremea la toţi într­un fel,
Însă toţi într­un fel au chemarea
La un preţ de dureri pentru El.

[s5]
Tu fii tare că­n ziua­ncercării
E alegerea ta pentru har,
Strălucit eşti în haina ocării
Când te urci răbdător pe Calvar.

[s6]
Iar prin moarte­nmiit vei culege
Răsplătirea cerescului zel,
Căci mereu astfel Domnul Şi­alege
Pe acei ce sunt vrednici de El.

[order]
s1,r1,s2,r1,s3,r1,s4,r1,s5,r1,s6,r1