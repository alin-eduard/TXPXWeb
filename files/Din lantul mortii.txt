[s1]
Din lanţul morţii şi mormânt
Hristos a înviat!
Prin moarte moartea biruind,
Hristos a înviat!
Trăieşte El, Cel răstignit,
Ce moartea-n veci a biruit.
Slăviţi-L ne-ncetat,
Hristos a înviat!

[s2]
Maria vine-n zori
cu sufletu-ntristat.
Mormântu-i gol;
Ce poate fi? Hristos a înviat!
Şi îngerii în ceruri sus
Îi cântă slavă lui Isus;
Slăviţi-L ne-ncetat,
Hristos a înviat!

[s3]
Prin moartea Lui în greul chin,
cu Tatăl ne-a-mpăcat.
Prin viaţa Lui acum trăim;
Hristos a înviat!
Ce har măreţ ne-a dăruit!
Credinţa-n El ne-a mântuit.
Slăviţi-L ne-ncetat,
Hristos a înviat!

[order]
s1,s2,s3