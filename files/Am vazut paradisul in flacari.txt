[s1]
Am văzut paradisul în flăcări,
Cum ardeau razele-i de rubin
Fâlfâiau a iubirilor focuri,
Sus pe-oceanul frumos, cristalin.
Iar iubirea cea sfântă şi vie,
Ce reflectă întregul sublim
Cu lumina sa cea străvezie
Se revarsă din tronul divin.

[r1]
Paradisul e-o grădină
Grădinaru-i Dumnezeu.
Paradisul e-o lumină
E Ierusalimul nou.
Paradis, o, Paradis
Te-am văzut odată-n vis!
Paradis, o, Paradis
Tu nu poţi să fii descris!

[s2]
Nu ştiu de-i vis sau realitate,
Sau o undă a Duhului Sfânt
Era scris pe-a lui zid: libertate,
Chiar cu slovele Duhului Sfânt.
Cine intră aici nu mai moare,
Stând la umbra palmierilor vii!
Era scris pe-a lui ziduri: splendoare,
Sus la porţile din veşnicii!

[s3]
Am văzut într-un vis Paradisul,
Cum ardeau razele-i de cristal
Peste tot străluceau, ca iaspisul,
Plin de al fericirilor har.
De sub tron curge-un râu de lumină,
Râu de foc, scânteind minunat
Apa lui udă-ntreaga grădină,
Pe acei cu suflet însetat.

[s4]
Am văzut o mulţime de îngeri
Ce zburau sus, la mari înălţimi
Şi aveau şase aripi de fulger,
Numele lor era serafimi.
Dumnezeu, Domnul însuşi, tronează
Ca Stăpân, Creator şi-mpărat
Îmbrăcat în lumină şi slavă,
Dumnezeu, Domnul nostru prea-nalt!

[order]
s1,r1,s2,r1,s3,r1,s4,r1