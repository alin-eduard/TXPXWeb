[s1]
1986
1. Eu vreau să locuiesc
În pragul casei Tale
Şi să mă bucur de prezenţa Ta
Să-ţi laud numele preasfânt şi mare
Şi să te preamăresc totdeauna
Eu vreau să simt iubirea Ta de Tată
Să stau Doamne lângă al Tău izvor
Să beau pe veci din apa Ta curată
Şi să-mi alin sufletul meu arzător.

[s2]
2. Să pot vibra în Duh
La vocea Ta duioasă
Să strig Osana când Te simt trecând
Să-mi spui din nou
Că am în cer o casă
Să mă inunde iar susurul blând
Să mă ascund sub mantia de raze
Şi să Te simt de mână cum mă ţii
Să fiu purtat de ape vii şi oaze
Care ţâşnesc spre Tine-n veşnicii.

[s3]
3. Iubirea Ta Isus
Aş vrea să-mi ardă-n suflet
Şi tuturor cu drag să o pot da
Să fiu curat în cuget şi în umblet
Şi pacea Ta pe veci s-o pot avea
Lumina Ta să-mi fie călăuză
În miez de noapte pe cărarea mea
Iar când mai cad şi cel rău mă acuză
Ajută-mă să merg la Golgota.

[order]
s1,s2,s3