[s1]
Te slăvim, cu mulţumire,
Tată drept şi minunat!
Preamărim a Ta iubire
ce-n Hristos ne-ai arătat!
Mulţumim de mântuirea
din păcat şi din abis,
Mulţumim de moştenirea
care-n cer Tu ne-ai promis!

[s2]
Te slăvim, cu bucurie,
Tată bun şi Dumnezeu!
Lăudăm iubirea vie ce-o
reverşi în noi mereu!
Mulţumim că azi ne scaldă
ploi de har din slăvi cereşti!
Mulţumim de mâna-Ţi caldă
şi-n ce fel ne ocroteşti

[s3]
Te slăvim, cu osanale,
Tată scump, senin şi sfânt
Şi-nălţăm iubirii Tale,
înnoit, al nostru cânt!
Mulţumim de rău, de bine
şi de tot prin ce ne treci!
Mulţumim de veri senine
şi de ierni oricât de reci

[s4]
Te slăvim, cu-nflăcărare,
Tată drag, de haruri plin
Şi-Ţi cântăm iubirea mare,
azi şi-n vecii care vin!
Mulţumim de lucruri sfinte
ce ne iei şi ce ne dai!
Mulţumim, iubit Părinte!
Mulţumim şi-aici şi-n Rai!...

[order]
s1,s2,s3,s4