[s1]
2105
1. La ce sunt bune toate-n viață
Fără de Tine Doamne Sfânt
De n-am trăirea și sfințirea
De nu trăiesc așa cum cânt?
La ce mi-ar folosi cântarea
De n-am în ea, o, scump Isus
Nici untdelemnul și nici sarea
Din Duhul Sfânt, venit de sus?

[s2]
Cor: /: Fără de Tine,
toate-s moarte
Și viața n-are nici un cânt
De n-am trăirea lângă Tine
De n-am în mine Duhul Sfânt :/

[s3]
2. Îndepărtează de la mine
Azi, tot ce nu-i pe placul Tău
Să pot prin cânt mai mult de Tine
Să mă apropii, Domnul meu.
Da, recunosc, sunt plin de greșuri
Și-adeseori mă văd înfrânt
Cer îndurare de la Tine
Și mai departe să Îți cânt.

[s4]
Cor: /: Să mă desprind de tot
ce-n viață
M-ar trage-n jos, către pământ
Și leagă-mi ființa mea de Tine
De voia Ta, de tot ce-i sfânt :/

[order]
s1,s2,s3,s4