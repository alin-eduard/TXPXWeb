[s1]
Cu suflet alb de nevinovăţie,
Învioraţi de-atâtea frumuseţi
/:Vin tinerii ca să-ţi aducă Ţie,
Isuse, zorii albei dimineţi.:/
Isus iubit, ca roua-mbelşugată,
Venim ca să-Ţi aducem Ţie-n dar,
/:În orice piept, o jertfă ne-nfricată
Şi-n orice sân, un crin pe-al Tău altar:/

[s2]
Venim din văi de moarte şi ruine,
Cu ochi scăldaţi în haru-Ţi minunat
/:Că-atâtea sfinte bucurii, în Tine,
Şi-atâta fericire am aflat.:/
Din toate cele patru părţi a lumii
Suim spre Tine mii şi zeci de mii
/:Având pe buze, toţi, acelaşi nume
Şi-n piept, aceleaşi sfinte bucurii.:/

[s3]
Ne-am dăruit deplin şi tuturora,
Pământul pentru cer să-l cucerim
/:Privind cu ochii-n lacrimi aurora
Cerescului, dorit Ierusalim.:/
Vom suferi şi moarte şi urgie
Ştiind că în curând noi vom primi,
/:Pe frunte-n fericita veşnicie,
Cununi de slăvi şi sărutarea Ta.:/

[s4]
Ne bucurăm de ceasul tinereţii
Căci Te-am găsit pe Tine, scump Isus
/:Şi Te-om slăvi până la sfârşitul vieţii
Cu bucurii la care ne-ai adus.:/

[order]
s1,s2,s3,s4