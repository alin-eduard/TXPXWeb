[s1]
Doamne-ntinde palma Ta,
Şi ascunde-mă în ea!
Până trece vremea grea
Numai Tu eşti pacea mea,
Ah, furtuni mă prind în  larg,
Crunt lovesc al meu catarg,
Mustră Tu al urii val
Ca să-ating cerescul mal.

[s2]
Doamne-ntinde braţul Tău
Şi m-acoperă mereu,
Contra urii celui rău
Numai Tu eşti scutul meu.
Fără Tine sunt pierdut,
Prin pustiuri neştiut,
Doar prin har venit din cer,
Pot să lupt şi pot să sper.

[s3]
Vino Tu, Prieten bun,
Eu nădejdea-n Tine-mi pun;
Tot ce fac şi tot ce spun
Prin credinţă Îţi supun,
Orice mi s-ar întâmpla,
Ştiu că eşti la dreapta mea
Dintre valuri Tu mă scoţi
Şi pe-aripa Ta mă porţi.

[order]
s1,s2,s3