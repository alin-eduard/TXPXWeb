[s1]
Pentru cine-ţi bate, bate
Inima neîncetat?
/: Care doruri te frământă,
De cu zori până-nserat? :/

[s2]
Pentru cine-ţi dai tu timpul
Cu-atât foc, cu-atât avînt?
/: Pentru ceasul cel de taină
Sau te-aprinzi pentru pământ? :/

[s3]
Pentru cine-ţi dai tu timpul
Şi puterea ce o ai?
/: Pentru lumea trecătoare
Sau pentru eternul rai? :/

[s4]
Pentru cine-ţi arzi iubirea
Doru-acesta de nespus?
/: Pe-un altar zidit de oameni
Sau pe-altarul lui Isus? :/

[s5]
Cercetează-te şi-ndreaptă
Totul, până nu-i târziu!
/: Fă să mişte-a ta fiinţă
Pentru Dumnezeul viu! :/

[order]
s1,s2,s3,s4,s5