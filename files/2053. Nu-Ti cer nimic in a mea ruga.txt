[s1]
2053 La
1. Nu-Ți cer nimic în a mea rugă
Când vin `naintea Ta Isus
Ci doar ca o umilă slugă
Mă plec adânc smerit, supus
Nu-Ți cer averi, nici bogăție
Nici faimă și nici altceva,
Vreau doar cereasca-mpărăție
Și harul Tău de-a pururea

[r1]
Cor: Nu-Ți cer nimic, nimic, Isus,
Ci doar să merg precum ai spus
Ajută-mă, Te rog, aș vrea
Ca în toate să-mplinesc
Să-mplinesc doar voia Ta.

[s2]
2. Nu-Ți cer nimic în astă lume
Decât alături să Te am
Și când mă plec în rugăciune
Să simt al cerului balsam
Nu-Ți cer nimic ce omenirea
Adună astăzi pe pământ
Ci vreau, o Doamne mântuirea
Și bucuria-n Duhul Sfânt

[s3]
3. Nimic, nimic nu vreau din toate
Ce mă izbesc azi în priviri
Doresc doar veșnica cetate
Și-a slavei Tale străluciri
Să simt cum Tu mă ții de mână
Și grija mea o porți mereu
Și în dureri cum mă alină
Iubirea Ta de Dumnezeu

[order]
s1,r1,s2,r1,s3,r1