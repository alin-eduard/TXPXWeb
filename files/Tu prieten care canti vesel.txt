[s1]
Tu prieten care cânţi vesel
în credinţă,
Fii prieten cu Isus şi la suferinţă.
Dacă-n ceasul de temut
vrei să fii la dreapta,
Când Isus stă trist tăcut
mângâie-L cu fapta.

[s2]
Dă-I acum din pâinea ta
foamea să-şi destrame,
Căci în cer în veci de veci
nu-I va mai fi foame.
Dă-i acum să bea din vas
când e ars ca vrejul,
Căci în cer în veci de veci
nu mai ai prilejul.

[s3]
Dă-i acuma haina ta
când e rupt veşmântul,
Căci în cer nu-I va fi frig,
nu-L va bate vântul.
Dă-I acum cât e bolnav
grijă-nduioşată,
Căci bolnav nu va mai fi
Domnul niciodată.

[s4]
Ia-L în casa ta acum
să-şi aline somnul,
Azi e un sărac în drum
dar în el e Domnul.
Azi Isus e-n mii de fraţi,
azi îţi vrea El fapta,
Mâine toţi vom fi chemaţi
tu vei fi la dreapta.

[s5]
Şi un glas de pe genunchi
va striga spre stele,
Îl cunosc şi din ani buni
şi din zile grele.
Iată anii-ntregi s-au dus,
zilele-s ca spuma,
Fii prieten cu Isus nu uita acum.

[order]
s1,s2,s3,s4,s5