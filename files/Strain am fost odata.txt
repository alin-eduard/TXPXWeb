[s1]
Străin am fost odată,
străin şi alungat,
/:Nici fraţi n-aveam, nici tată,
nici mamă-nduioşată
Să-mi mângâie vreodată
obrajii-nlăcrimaţi.:/

[s2]
Dar Te-am găsit pe Tine,
Isuse preaiubit,
/:În chinuri şi suspine,
la toţi le-a fost ruşine
Să vină lângă mine,
Tu singur ai venit.:/

[s3]
Necazurile toate
la Tine m-au adus
/:De-atunci Tu-mi eşti de toate
şi milă şi dreptate
Şi mamă-mi eşti şi frate
şi tată Tu Isus.:/

[s4]
Rămân deci, pân’ la moarte
sub crucea Ta, Isus
/: Bucăţi de m-ar împarte,
pe drumuri să mă poarte
Tot nu mă vor desparte
de Tine, o, Isus. :/

[order]
s1,s2,s3,s4