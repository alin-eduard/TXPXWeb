[s1]
Rămîi lîngă mine, Luceafăr Divin
Rămîi peste noaptea
ce taininc se-arată
/: Închide-mi Tu ochii,
să plec peregrin
Prin lumile Tale,
spre tronu-Ţi divin. :/

[s2]
Şi ia-mă, Părinte, pe aripi divine
O, ia-mă în braţu-Ţi,
să simt că plutesc
/: Prin cerul Tău larg,
cu porţi mari deschise
Ca trupul trudit
să mi-l odihnesc. :/

[s3]
Şi du-mă, o, Doamne,
pe-aleile Tale
Şi du-mă departe,
tristeţea să-mi piară.
/: Rămîi peste mine
în seri pastorale
Rămîi iar cu mine,
căci este spre seară. :/

[order]
s1,s2,s3