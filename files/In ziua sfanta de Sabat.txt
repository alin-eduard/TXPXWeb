[s1]
În ziua sfântă de Sabat
Atrage-mă la Tine,
Din drumul drept să nu mă-abat
Porunca s-o pot ţine!
Şi udă-al inimii pământ
Cu ploaia Duhului Tău sfânt,
Vreau setea să-mi aline…

[s2]
Din pâinea ce se frânge iar,
Din slova Cărţii sfinte
Cu-a Ta iubire, cu-al Tău har
Mă satură, Părinte!
Iar pacea şi-al iubirii foc
În inimi să-şi găsească loc,
În fapte şi-n cuvinte.

[s3]
În ziua sfântă de Sabat
Îmbracă-mă-n putere
Cărarea vieţii s-o străbat
Făcând doar sfânta-Ţi vrere.
Să-ajung cu Tine la liman
Să văd cerescul  Canaan,
Suprema mângâiere.

[order]
s1,s2,s3