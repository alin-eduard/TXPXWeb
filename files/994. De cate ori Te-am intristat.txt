[s1]
994.La m
1. De câte ori Te-am întristat
Şi Te-am privit cu silă
De câte ori Te-am supărat
Să Te răzbuni am aşteptat
Dar Tu Isuse m-ai iertat
Şi m-ai privit cu milă.

[s2]
2. De câte ori eu Te-am hulit
În rând cu lumea toată
De câte ori Te-am prigonit
Şi-n cuie mari Te-am ţintuit
Tu pentru mine ai mijlocit
Zicând: O, iartă-I Tată.

[s3]
3. De atâtea ori cununi de spini
Ţi-am pus cu mâini haine
Şi-n loc ca setea să-Ţi alin
Ţi-am dat cel mai amar venin
Dar în grădina cu măslini
Ai plâns şi pentru mine.

[s4]
4. De atâtea ori când Te-am scuipat
Crezând c-aşa e bine
De atâtea ori ai lăcrimat
Şi ani întregi ai aşteptat
Ca să-nţeleg cât ai răbdat
Isuse pentru mine.

[s5]
5. O, cât de crunt m-a înşelat
Satan cu viclenie
Cu ură când Te-am blestemat
Tu blând m-ai binecuvântat
Şi-n mâini şi-n coaste m-ai săpat
Al Tău sunt pe vecie.

[s6]
6. La Tine vin acum smerit
Părinte al îndurării
Să-Ţi spun cât sunt de fericit
Că pace-n Tine am găsit
Păcatul meu l-a înghiţit
Pe veci marea uitării.

[s7]
7. Eu n-aş putea să-Ţi mulţumesc
Cu vorba sau cu fapta
De-ai să mă mustri am să primesc
De-ai să mă cerţi n-am să cârtesc
Căci vreau la tronul Tău ceresc
Isus să fiu la dreapta.

[order]
s1,s2,s3,s4,s5,s6,s7