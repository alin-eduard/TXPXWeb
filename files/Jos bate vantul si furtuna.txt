[s1]
Jos bate vîntul şi furtuna
Isuse scump din veşnicii !
Se-ascunde Soarele şi Luna
O, vino azi, de ce nu vii ?

[s2]
E drumul greu, e grea şi crucea
Mi-e dor nespus de veşnicii.
Mai este mult pînă atuncea
Cînd plînsul ni-l vei răsplăti ?

[s3]
Cu bucurii ce nu vor trece
Şi nici nu poţi să le descrii
Atunci şi noi toţi vom petrece
În schimbul plînsului de-aici.

[s4]
Atunci cînd vei servi la masă
Cum nimeni altul nu va şti
Cînd vei servi întreaga casă
Cu vinul sfînt din veşnicii.

[s5]
Cînd mîna proslăvită care
Făcut-a omul pe Pămînt
Va şterge lacrima, sudoarea
Şi fruntea noastră în curînd.

[s6]
Dorim ca să-Ţi ieşim în cale
Pe nori, Isus, cînd vei veni
Cîntîndu-Ţi veşnic osanale
Şi nu ne vom mai despărţi !

[s7]
Jos bate vîntul şi furtuna
Şi trec atîtea vijelii
Copiii Tăi Te cheamă-ntr-una
O, vino azi, de ce nu vii ?

[order]
s1,s2,s3,s4,s5,s6,s7