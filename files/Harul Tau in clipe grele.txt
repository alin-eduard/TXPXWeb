[s1]
Harul Tău în clipe grele,
Doamne, mi-e de-ajuns,
Căci sub sfintele-i aripe,
El mă ţine-ascuns;
/: Sute de săgeţi aprinse
De la cel mişel
Toate-n har pieri-vor stinse,
De mă-ncred în El. :/

[s2]
Harul Tău nu-l pot cuprinde,
E fără sfârşit;
Inima de cer mi-o prinde
Mai desăvârşit,
/: Şi mi-o umple de putere,
Să pot birui
Şi ispita şi durerea,
Tot ce va veni. :/

[s3]
Harul Tău se înnoieşte
Zilnic, cum ai spus;
Sufletul prin El primeşte
Liniștea de sus.
/: Jertfa mântuirii pline,
Mirul ei sfinţit,
O ridic smerit spre Tine,
Domnul meu iubit. :/

[s4]
Tu-mi eşti sfânta moştenire,
Harul mi Te-a dat
Şi-n eternă fericire
Sunt înveşmântat.
/: Laude şi osanale
Ţie-Ţi cânt mereu,
Pentru darurile Tale,
Dumnezeul meu. :/

[order]
s1,s2,s3,s4