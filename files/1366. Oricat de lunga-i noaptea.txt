[s1]
1366
1. Oricât de lungă-i noaptea
Furtuna cât de grea,
Eu n-am să-mi sting lumina
Și nu-nchid poarta mea
/: La orice strajă poate
Să vină Domnul meu
Și-n casa cu lumină
El ştie că-aştept eu. :/

[s2]
2. Oricât de grea-i vegherea
Singurătăţii stând,
Eu n-am să-mi las iubirea
Închisă, dormitând;
/: Pe Domnul meu să vină
Cu drag voi aştepta
Și poarta cea deschisă
El ştie că-i a mea :/

[s3]
3. La geamul cu lumină
Oprească-Se uşor,
Pe poarta cea deschisă
Să intre iubitor,
/: Știind că-n casă este
Un suflet singurel
Și cel mai scump acolo
El ştie că e El.:/

[order]
s1,s2,s3