[s1]
1973
1. Dragostea când e curată
Nu lipseşte niciodată
Nu-s nici ziduri nici poveri
S-o oprească nicăieri.

[s2]
2. Dragostea când e fierbinte
Arde-n ochi şi arde-n cuvinte
Arde-n lacrimi şi cântări
Slava fericitei  stări.

[s3]
3. Dragostea când e frumosasă
E smerită şi duioasă
Credincioasă rămânând
Pân la moarte-n primul gând.

[s4]
4. Dragostea când e deplină
E tăcută şi senină
Şi-şi dă anii minunaţi
Pentru cer şi pentru fraţi.

[s5]
5. Dragostea când este bună
Poartă jugul împreună
Duce până la sfârşit
Crucea lângă cel iubit.

[s6]
6. Dragostea când e cerească
Face sufletul să crească
Pân’ ajunge luminos
Una-n umblet cu Hristos.

[s7]
7. Dragostea când este-ntreagă
De Hristos n-o mai dezleagă
Nici tăcere nici cuvânt
Nici viaţă nici mormânt.

[order]
s1,s2,s3,s4,s5,s6,s7