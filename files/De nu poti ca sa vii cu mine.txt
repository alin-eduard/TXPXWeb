[s1]
De nu poţi ca să vii cu mine
Isuse-n orice drum al meu
Ridică-mi piedici netrecute
Să nu mai pot să trec nici eu.
Să nu pot, să nu pot niciodată
Săvîrşi fără Tine vre-un pas !
Să mă las, o, Isuse, de toate
Dar de Tine nicicînd nu mă las.

[s2]
De nu vrei ca să fac lucrarea
Ce-am zămislit-o-n mintea mea
Zădărniceşte-i împlinirea
Să nu mai pot păşi spre ea.
Să nu pot, să nu pot niciodată
Săvîrşi fără Tine vre-un pas !
Să mă las, o, Isuse, de toate
Dar de Tine nicicînd nu mă las.

[s3]
De nu vrei să rostesc cuvîntul
Ce tainic mi-a-ncolţit în gînd
Trimite negura uitării
Să nu-l mai pot rosti nicicînd.
Să nu pot, să nu pot niciodată
Săvîrşi fără Tine vre-un pas !
Să mă las, o, Isuse, de toate
Dar de Tine nicicînd nu mă las.

[s4]
De nu poţi să primeşti la Tine
Ce inima mi-ar vrea-mplinit
Mai bine curmă-mi firul vieţii
Decît de Tine despărţit.
Să nu pot, să nu pot niciodată
Săvîrşi fără Tine vre-un pas !
Să mă las, o, Isuse, de toate
Dar de Tine nicicînd nu mă las.

[s5]
Căci vreau să-nalţ un imn spre Tine
Ca-n mine să Te port mereu
Ce nu poţi face Tu, Isuse
Să nu pot făptui nici eu.
Să nu pot, să nu pot niciodată
Săvîrşi fără Tine vre-un pas !
Să mă las, o, Isuse, de toate
Dar de Tine nicicînd nu mă las.

[order]
s1,s2,s3,s4,s5