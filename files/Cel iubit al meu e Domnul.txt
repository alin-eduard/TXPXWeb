[s1]
Cel iubit al meu, e Domnul
Fără seamăn pe pământ;
/:Glasul Lui e armonie,
Cântec este-al Său cuvânt.:/

[s2]
Orice drum pe unde-ar trece
De miresme-alese-i plin;
/:Câmpu-i mai frumos pe-acolo,
Cerul este mai senin:/

[s3]
Dulcea Lui înfăţişare
Este toată-un farmec sfânt,
/:Mii de primăveri sunt parcă
Toate-odată pe pământ.:/

[s4]
Prea iubitul meu, e Domnul
Nimenea asemeni nu-i,
/:Câţi n-aţi da de L-aţi cunoaşte
Ca să fiţi şi voi ai Lui!:/

[order]
s1,s2,s3,s4