[s1]
Acum e Anul Nou,
O Doamne slavă Ţie!
Tu ne-ai îngăduit
Această bucurie.
Dar Te rugăm din nou,
Pe drumul Tău plăcut
Să ne călăuzeşti
Aşa ca şi-n trecut.

[s2]
Să fie-un an de har,
Un an de părtăşire,
De pace, împliniri
Şi-un an de izbăvire!
Uniţi prin Duhul Tău,
Noi, prin Isus să fim
Ai Tăi cu-adevărat,
Cu viaţa să-Ţi slujim!

[s3]
În anul viitor,
O, Doamne, cine ştie.
Din cei ce sunt acum,
Câţi oare-or să mai fie?
Nu ştim câţi vor pleca,
Nu ştim câţi vor mai fi
Dar ştim că în curând,
Tu, Doamne, vei veni.

[s4]
Noi Te-aşteptăm cu drag,
Grăbeşte-a Ta venire!
Şi-atunci cunoaşte-vom
Deplina fericire;
Şi-om preamări în veci
Iubirea-Ţi de nespus,
Puterea, slava Ta
Şi Numele-Ţi, Isus!

[order]
s1,s2,s3,s4