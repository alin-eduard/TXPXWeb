[s1]
De ce nu vii,
De pe cărări străine,
Să-mi cazi la piept
Ca un copil iertat?
Eu n-am murit când,
Numai pentru tine,
Ca şi Isaac am fost
Pe rug urcat.

[s2]
/: De ce nu vii? :/
Ca şi Isaac am fost pe rug urcat.

[s3]
Mai mult de-atât,
Ce jertfă de iubire
Şi cui i-ar da mai mult
De-atât prin gând?
Un fiu pierdut să râdă în neştire
Şi-un Dumnezeu să-l cheme Lăcrimând!

[s4]
/: De ce nu vii? :/
Şi-un Dumnezeu
Să-l cheme lăcrimând...

[s5]
De ce nu vii, cât încă
Sunt aproape?
De ce te-ascunzi când încă
Te mai chem?
De ce nu simţi lumina mea
Pe pleoape,
Când te primesc,
Ca Salvator suprem?

[s6]
/: De ce nu vii? :/
Când te primesc,
Ca Salvator suprem

[s7]
De ce nu vrei să fii
cu Mine-n slavă,
Să colindăm alături ceru-ntreg?
Din flori din rai,
Din veşnica dumbravă,
Cu mâna Mea cunună să-ţi aleg!

[s8]
/: De ce nu vii? :/
Cu mâna Mea cunună să-ţi aleg.

[s9]
De ce nu vii, tu, suflet nestatornic
Cât încă pot Mântuitor să-ţi fiu?
Când vei striga,
Va fi atunci zadarnic,
Vei plânge-amar,
Dar fi-va prea târziu.

[s10]
/: De ce nu vii? :/
Vei plânge-amar,
Dar fi-va prea târziu.

[order]
s1,s2,s3,s4,s5,s6,s7,s8,s9,s10