[s1]
Când vezi că lacrimi ne brăzdează faţa
Pe-acest Pământ cu-atâtea întristări
Noi Te rugăm s-aduci Tu dimineaţa
Purtând întregile noastre poveri.
în cortul întâlnirii azi, Isuse
Te aşteptăm să vii ca în vechime
Căci strigă sufletele de durere
O, vino să ne dai azi mângâiere !

[r1]
Vino, vino Doamne
La strigătul atâtor dintre fii !
Ridică-ne Tu astăzi durerea
Şi-n harul minunat să ne mângâi !

[s2]
Se-apropie ziua măreaţă, sfântă
Şi-n dragoste-ntăreşte-ne întâi
Cu toţi cei ce-aleşi au fost de Tine
La Tine să ne iei când ai să vii.
Mai dă-ne prin Duhul Tău putere
Putere din iubirea cea dintâi
Ridică-ne din starea de-umilinţă
De partea noastră veşnic să rămâi.

[s3]
Aşa dorim prin toate să-Ţi rămânem
Statornici în credinţă şi-n cuvânt
Ca şi în clipele cele din urmă
Să ne găseşti pe-ogorul Tău lucrând.
Să ne găseşti în rugăciune pe altare
Şi tuturor, la toţi să le-arătăm
Că dragostea Ta e nespus de mare
Cu lacrimi pe faţă îţi cântăm.

[order]
s1,r1,s2,r1,s3,r1