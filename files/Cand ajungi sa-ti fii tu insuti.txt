[s1]
Când ajungi să-ţi fii tu însuţi o povară
Când puteri de ne-nţeles te-apasă greu
Când pe crengi sunt numai flori de primăvară
Iar din tine frunze moarte cad mereu...
Când spre tainicele zări ce se destramă
Rătăceşti ca un pescar de amăgiri
N-auzi tu un glas de Tată ce te cheamă
N-auzi tu chemarea veşnicei Iubiri?

[r1]
Întoarce-te la Domnul
Aşa cum eşti, cu zdrenţe-n suflet şi poveri!
Întoarce-te la Domnul
Un cuget nou şi-o altă inimă să-I ceri!
Intoarce-te la Domnul
La pieptul Lui să înţelegi cât te-a iubit!
Crezând în jertfa-I sfântă,
vei fi-n veci fericit
Întoarce-te la Domnul, copil preaiubit!

[s2]
Ca-ntr-un joc, legându-ţi ochii cu năframa
Tu alergi să prinzi năluca unui vis.
Dar opreşte-te, prietene, ia seama
Paşii tăi se-ndreaptă-n grabă spre abis!
în zadar aştepţi năluca fericirii
în zadar apuci cu pumnii amândoi
Vei plăti din nou tribut dezamăgirii
Obosit, cu ochii plânşi, cu pumnii goi.

[order]
s1,r1,s2,r1