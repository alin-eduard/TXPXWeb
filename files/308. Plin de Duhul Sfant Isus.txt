[s1]
1. Plin de Duhul Sfânt Isus
Într-un loc pustiu s-a dus
40 de zile a stat
Şi nimica n-a mâncat.
308.

[s2]
2. Dup-aşa de lung postit
Foamea-l chinuia cumplit
Cum mergea pe drum de-odată
Necuratul i se arată.

[s3]
3. Se opreşte-n faţa Lui
De eşti Fiul Domnului
Pietrelor din cale iată
Zi-le pâini să se prefacă.

[s4]
4. Iar Isus scris îi grăi
Hrana omului va fi
Nu doar pâinea pe pământ
Ci şi al Domnului cuvânt.

[s5]
5. Diavolul pe un munte-L duse
Ia te uită vezi Isuse
Împrejur ce bogăţii
Ce de mândre împărăţii.

[s6]
6. Ale Tale toate fie
De te-nchini de astăzi mie
Nu ştii tu, Isus i-a zis,
Că-n scripturi se află scris.

[s7]
7. Numai Dumnezeu cel sfânt
Să te-nchini pe-acest pământ
Domnului doar să-i slujeşti
Câte zile vieţuieşti.

[s8]
8. Din pustiu ispititorul
Cu Isus Mântuitorul
În Ierusalim veni
Şi pe Templu Îl sui.

[s9]
9. Şi apoi haide zis-a Lui
De eşti Fiul Domnului
Cu adevărat Hristos
Să te-arunci de aici jos.

[s10]
10. Îngeri pentru paza ta
Din văzduh trimite-va
Cel a toate Ziditorul
Ca să nu-ţi loveşti piciorul.

[s11]
11. Iar Isus i-a cuvântat
Piei din ochi duh necurat
Este scris să nu-ndrăzneşti
Pe Cel Sfânt să-L ispiteşti.

[s12]
12. Astfel când Isus grăi
Diavolul din ochi pieri
Şi o ceată îngerească
A venit ca să-i slujească.

[order]
s1,s2,s3,s4,s5,s6,s7,s8,s9,s10,s11,s12