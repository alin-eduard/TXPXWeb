[s1]
555.
1.   Avem în cer un Tată
Un scump Mântuitor
Mereu grija ne-o poartă
E bun și ocrotitor
/: Viața ne-o conduce în fiecare zi
Păziți suntem de Domnul
Orșice-ar veni

[s2]
2. Noi suntem o familie
Suntem un neam ales
Avem origini sfinte
Și rădăcini cerești
/: Iubirea Lui divină
Pe veci ne-a înfrățit
Ne ține împreună
Suntem nedespărțiți:/

[s3]
3. Frumos e viitorul
Spre care ne-ndreptăm
Nădejdea și iubirea
În suflet le purtăm
/: Nebănuită slavă
Ne-așteaptă acolo sus
Cununa veșniciei
Răsplata lui Isus:/

[s4]
4. Frumoasă ne e viața
Și traiul cu folos
Și pavăză ne este
Iubirea lui Hristos
/: Mai mare fericire
Și har pe lume nu-i
Decât să fii cu Domnul
Să știi că ești al Lui:/     Amin.

[order]
s1,s2,s3,s4