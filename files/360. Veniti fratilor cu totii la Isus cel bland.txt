[s1]
1. Veniţi fraţilor cu toţii
La Isus cel blând
Căci va veni ceasul morţii
Şi atunci veţi pleca cu toţii
Veţi pleca curând.
360.

[s2]
2. Va veni cu slavă mare
Cel hulit acum
Şi-naintea Lui oricare
Prea înălţat, bogat şi mare
Va fi praf din drum.

[s3]
3. Cel ce-njură şi huleşte
Nu va mai huli
Prins de moarte fără veste
O, în clipele acestea
Cum s-a pocăi.

[s4]
4. Însă Domnul le va spune
Totul e pustiu
Ceasul a-nceput să sune
Iată soarele apune,
Azi e prea târziu.

[s5]
5. Frate mai avem o clipă,
Azi e clipa ta
Să te întorci acum în pripă
Sub a Domnului aripă
Jos sub jertfa Sa.

[s6]
6. Ca în ziua de urgie
Care va veni
Tu să scapi cu bucurie
Şi în ceruri pe vecie
A te-nveseli.

[s7]
7. Că de n-ascultaţi de Dânsul,
De Domnul Isus
O, amar vă va fi plânsul
Şi trimişi veţi fi de dânsul
În focul nestins.

[order]
s1,s2,s3,s4,s5,s6,s7