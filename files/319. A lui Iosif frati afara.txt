[s1]
1. A lui Iosif fraţi afară
Sta cu turmele într-o vară
Pe o câmpie îndepărtată
Iacov deci grăi odată.
319.

[s2]
2. Du-te Iosif pe câmpie
Să-mi aduci de-acolo mie
Vestea de la fraţii tăi
Iosif merse şi când ei.

[s3]
3. Îşi văzură frăţiorul
Iată vine visătorul
Hai să-l omorâm strigară
Spunem că l-a ucis o fiară.

[s4]
4. Şi-om vedea la ce s-arată
A lui vise ce-s visate
Ruben zise cum voi fraţi
Sânge vreţi ca să vărsaţi.

[s5]
5. El i-a sfătuit aşa
Pentru ca să-l scape vrea
Şi să-l ducă mai apoi
Iar la tatăl său înapoi.

[s6]
6. Vesel Iosif cum soseşte
Fraţii sar pe el hoţeşte
Haina lui cea pestriţată
De pe el o rup îndată.

[s7]
7. Şi îl trase apoi de-o mână
Mai la vale într-o fântână
Unde apă nu era
Şi-l rostogoli în ea.

[s8]
8. Fraţii-n urmă se aşează
Să mănânce de amiază
Pe cămile apoi la rând
Negustori pe drum trecând.

[s9]
9. Spre a Egiptului ţinut
Cu miresme de vândut
Iuda atunci vorbeşte tare
Ce vom câştiga noi oare.

[s10]
10. Omorându-l pe băiat
Ne-ncărcăm de un greu păcat
Hai fraţi ascultaţi de mine
Hai să-l dăm pe bani mai bine.

[s11]
11. Şi-l strigă cu toţi în glas
Şi din groapă afară au tras
Şi-l vându pe Iosif deci
Cu arginţi vreo douăzeci.

[s12]
12. Fraţii-n urmă un ied tăiară
Haina-n sânge i-o muiară
Şi-o trimise de curând
Iar la tatăl lor zicând.

[s13]
13. Am găsit-o-n câmp la vale
Nu e a odraslei tale
Ba e asta, eu o ştiu
Haina scumpului meu fiu.

[s14]
14. Fraţi şi rude se-adunară
Să-l mângâie încercară
Tot plângând eu am să mor
Pentru al meu fiu iubitor.

[order]
s1,s2,s3,s4,s5,s6,s7,s8,s9,s10,s11,s12,s13,s14