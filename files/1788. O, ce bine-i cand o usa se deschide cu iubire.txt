[s1]
1788.      Re b m
1. O, ce bine-i când o uşă
Se deschide cu iubire
Şi-n chenarul ei, deodată,
Vezi un rai dintr-o privire
Când vezi două braţe-ntinse
Şi auzi un glas de frate
Dăruind o primăvară
Inimii înfrigurate
Deşteptându-ţi iar nădejdea
Într-un zbor mai sus de fire

[s2]
O, ce bine-i când o uşă
Se deschide cu iubire
Şi pe uşa larg deschisă,
Se-auzea din încăpere
„Dau săracilor, o, Doamne,
Jumătate din avere!”
Îngeri albi priveau din ceruri,
Clipele de mărturie
O, ce bine-i când o uşă
Se deschide cu iubire!

[s3]
2. Dar la inima ta rece,
Stă demult Isus şi bate
Ca să plece nu se-ndură,
Ca s-o frângă nu se poate
O, trezeşte-te şi vino!
Trage repede zăvorul!
Nici un rege nu-i pe lume.
Ca Isus Mântuitorul!
El ţi-aduce mângâiere,
El ţi-aduce izbăvire
O, ce bine-i când o uşă,
Se deschide cu iubire!

[order]
s1,s2,s3