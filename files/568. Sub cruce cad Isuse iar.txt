[s1]
1. Sub cruce cad Isuse iar
Picioarele să-Ţi strâng
Trecutul să mi-l plâng amar
Păcatul să mi-l plâng.
Căci am greşit Isuse bun
Şi mare-i vina mea
Dar mii de lacrimi vărs acum
Să poţi a mă ierta.
568.

[s2]
2. Atâţia păcătoşi s-au strâns
De mii de ani mereu
Stropind cu lacrimi şi cu plâns
Păcatul lor cel greu.
Iar Tu pe toţi i-ai ascultat
Pe vameşi şi pe hoţi
Tu mângâierea Ta le-ai dat
Iertatu-i-ai pe toţi.

[s3]
3. De aceea cad sub cruce iar
Picioarele să-Ţi strâng
Tu singur ştii durerea mea
Tu singur ştii cât plâng.
Spre Tine glasul mi-l ridic
Şi mila Ta o cer
Căci ştii cât sunt de slab şi mic
Şi n-ai să laşi să pier.

[s4]
4. Cu-a Tale Sfinte mângâieri
Tu poţi să mângâi iar
O viaţă plină de dureri
Un suflet plin de amar.
De aceea către Tine sus
Privirea mi-o îndrept
Strigând cu glasul stins Isus
Eu mila Ta aştept.

[order]
s1,s2,s3,s4