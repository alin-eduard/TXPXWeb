[s1]
Sunt un copil sărman, uitat de lume
Şi pribegesc hoinar pe-acest pământ,
În căutarea unei lumi mai bune
Pe care-aş vrea s-o aflu mai curând.
/: Sunt călător şi n-am nimic pe lume
Bucuriile toate mi se frâng.
De-s amărât, nimeni nimic nu-mi spune
Şi nimănui nu-i pasă că eu plâng. :/

[s2]
De-atâtea ori aştept o-ncurajare
Să-mi îndulcesc amarul de pelin
Şi-n sufletul pribeag să îmi strecoare
O bucurie în eternul chin.
/:De-atâtea ori sunt singur, n-am pe nimeni
Şi n-are cin’ să-mi vină-n ajutor
N-aud de nicăieri o vorbă bună,
Să-mi răcorească pieptul plin de dor.:/

[s3]
Îmi plânge sufletul în vâlvătaie,
Inima câte rane a primit,
În lupta grea, în apriga bătaie
În care deseori căzui lovit....
/: Dar ţara mea o văd în depărtare
Şi-adeseori deşi mă simt învins,
Mă scol din nou şi-alerg tot într-acolo
Căci ţara mea-i eternul paradis. :/

[s4]
Dar ţara mea e sus de tot, în zare
Iar aici jos săgeţile mă-mpung
Şi-adeseori mă clatin pe picioare
Şi-mi pare că acolo n-am s-ajung.
/: Dar chiar de-ar fi să cad în deznadejde
Va apărea lângă mine Isus
Şi m-a întreba-n susur blând şi subţire:
„Ce faci tu, frate? N-ai vrea să vii sus?”:/

[s5]
Mă voi scula atunci plin de putere
Şi voi zbura-mpreună cu Isus
Cu El de mână m-oi plimba pe stele
În ţara de cleştar, acolo sus.
/: Acolo fericirea se aşterne
Nu vor mai fi dureri pe-al ţării şes
Ultima lacrimă ce-o am pe gene
Şi-obrazul tot de plâns îmi va fi şters.
Şi-orice jignire, suferinţă, rană
Vor fi uitate parcă n-ar fi fost
Căci Dumnezeu va-mpărăţi cu slavă
Şi lângă El vom fi la adăpost. :/

[order]
s1,s2,s3,s4,s5