[s1]
Doamne, adu-Ţi aminte,
Te rog, o Bun Părinte,
Vino şi dă-ne ajutor.
Uite ce stricăciune şi ce amărăciune
Este şi astăzi în popor.
Semnul de la Rusale, al cercetării Tale,
Este adesea lepădat.
Goana e tot mai mare
spre cele pieritoare,
Lumea e plină de păcat.

[r1]
/: Vremuri grele, vremuri rele,
Peste lumea-ntreagă s-au lăsat.
Doamne scapă-ne din ele,
Vrem să fim ai Tăi cu-adevărat. :/

[s2]
Nu se mai proroceşte,
omul se-mpotriveşte,
Totul e numai omenesc.
Firea e-mpodobită, strigă şi se agită,
Dar nu e harul Tău ceresc.
Banii, învăţătura,
răstălmăcesc Scriptura,
Unde lipseşte Duhul Tău.
Vai ce nenorocire, oamenii plini de fire,
Ei zic:"suntem cu Dumnezeu".

[s3]
Sânt vremuri tot mai grele,
când vin să ne înşele
Oamenii fără de Hristos.
Dar roada îi trădează,
pe-acei ce nu veghează,
Chiar dacă ei vorbesc frumos.
Iată căci Domnul vine, ferice e de cine
Luptă şi fuge de păcat.
Vine o zi măreaţă, când vom sta faţă-n faţă
Cu Cel ce ne-a răscumpărat.

[order]
s1,r1,s2,r1,s3,r1