[s1]
1706.
1. Doamne am necazuri multe
N-are cine să m-ajute
Din necaz merg în durere
Nimeni nu-mi dă mângâiere
2. Numai Tu poţi mângâia
Rana din inima mea
Necazul Doamne când vine
Nu se mai lasă de mine

[s2]
3. Eram pe patul de moarte
Ai venit în vis de noapte
Ai venit m-ai mângâiat
Sufletul mi l-ai salvat
4. Când omu-i la suferinţă
Atunci crede-n pocăinţă
Şi strigă la Dumnezeu
Vino Doamne că mi-e greu
E amar sufletul meu

[s3]
5. Doamne câţi fraţi am în lume
Nu vine unul la mine
Nici un frate nu e frate
Că-i prea multă răutate
6. Doamne n-am pe nimenea
Să-mi aline durerea
Doamne să fii lăudat
C-ai venit m-ai mângâiat
Sufletul mi l-ai salvat

[s4]
7. Ai venit la patul meu
Doamne când mi-a fost mai greu
Doamne eu îţi mulţumesc
Pentru harul Tău ceresc

[order]
s1,s2,s3,s4