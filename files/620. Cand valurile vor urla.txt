[s1]
1. Când valurile vor urla
Eu voi veni te-oi ridica
Când valurile vor izbi
Eu voi veni te-oi izbăvi.
2. Tu nu uita că te-am ales
Să mă vesteşti Eu te-am trimis
Să spui ce Eu ţi-oi arăta
Să nu te temi de nimenea.
620.

[s2]
3. Căci Eu nu stau ci vin curând
Să fac dreptate pe pământ
Pe cei ce Mă nesocotesc
Să-i mustru şi să-i pedepsesc.
4. Pe cei răniţi îi voi lega
Pe cei bolnavi voi vindeca
Iar cei ce stau încătuşaţi
De Mine vor fi liberaţi.

[s3]
5. Iar ce plâng nemângâiaţi
Cu Duh Sfânt vor fi botezaţi
Iar cei ce stau nepăsători
Îi va prinde groaza şi fiori.
6. Tu nu uita căci Eu ţi-am spus
Ca să priveşti la Mine sus
Când valurile vor urla
Eu voi veni, te-oi ajuta.

[s4]
7. Veghează şi ascultă doar
Ce-ţi spune ţie Domnul iar
Că cel rău se va ridica
Să-ţi ponegrească calea ta.
8. Dar Eu ţi-am spus că nu te las
Pe tine singur nici un ceas
Dacă te duci unde-ţi spun Eu
Să împlineşti cuvântul Meu.

[s5]
9. Ascultă doar ce-ţi spun Eu
Te-oi ajuta când ţi-a fi greu
M-oi duce Eu înaintea ta
Talazuri când s-or ridica.
10. Iar când vrăjmaşi vor năvăli
În faţa Ta voi străluci
Să ştii atunci şi să crezi
Pe Domnul tău care-L urmezi.

[order]
s1,s2,s3,s4,s5