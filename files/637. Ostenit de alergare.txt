[s1]
1.	Ostenit de alergare
Şi de zbuciumul cel greu,
Vei avea curând odihna
Lângă Bunul Dumnezeu
El te-aşteaptă cu răsplata
Te va răsplăti-n curând
Pentru tot ce-ai dus aicea
Crucea ta pe-acest pământ.
637.            Fa m

[s2]
2.	Crucea ta e grea povară,
E grea de purtat, de dus
Du-o însă cu răbdare
Cum a dus-o şi Isus.
Dacă eşti rănit aicea
Frate nu descuraja
Vrăşmaşul nu biruieşte
E Isus la dreapta ta.

[s3]
3.	După suferinţe grele
După lacrimi şi dureri
Cât de dulci vor fi atuncia
Cereştile mângâieri
De te simţi străin aicea
Frate nu descuraja
Doar Isus Mântuitorul
Este mângâierea ta.

[s4]
4.	După lacrimi şi-ntristare
Răsări-va-n drumul tău
Floarea mândră a primăverii
Floarea sufletului tău
După lacrimi sarcini grele
Ce-ai avut aici de dus
Te vei bucura odată
Pururi lâng-al tău Isus.

[s5]
5.	Drumul tău e doar durere
Poate-i presărat cu spini
Însă nu uita măi frate
Duce drept în veşnicii
Nu dispreţui durerea
Nu lovi-n necazul tău
Căci necazul şi durerea
Este-un drum spre Dumnezeu.

[s6]
6.	O ajută-mă Isuse
În călătoria mea
Să călătoresc cu tine
Pân-ajung în ţara Ta.
Ţara Ta e minunată
Raiul cu-a lui bogăţii
Nu voi fi trist niciodată
Acolo-n veşnicii.

[order]
s1,s2,s3,s4,s5,s6