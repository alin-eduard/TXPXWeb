[s1]
Eşti atât de obosit, iubite călător
Ai umblat pe căi murdare,
fiu rătăcitor.
/: Ai cutreierat Pământul
Şi-ai cules ca roadă vântul.
Chinuit ai fost de rău
Dar acum te iartă sfântul
Bunul Dumnezeu. :/

[s2]
Ostenită-ţi e privirea,
capul ţi-e plecat
Toată truda-ai cunoscut-o,
fiu nemângâiat!
/: Că ai vrut să-ţi afli calea
Unde-i plânsul, unde-i jalea!
N-ai ştiut de Cel de sus?
N-auzi cum răsună valea
Numai de Isus? :/

[s3]
Îţi trimite astăzi Domnul
un cuvânt de har
Că îţi dă cununa vieţii
ca mărgăritar.
/: Inima să-ţi fie plină
De a Domnului lumină!
Te fereşte de păcat
Să nu fii în grâu neghină -
Domnul te-a iertat! :/

[order]
s1,s2,s3