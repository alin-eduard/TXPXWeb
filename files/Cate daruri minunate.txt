[s1]
Câte daruri minunate,
Isus, nouă Tu ne-ai dat!
Şi de câte ori căzut-am
Mâna Ta ne-a ridicat...

[r1]
/: O, Domnul meu! :/
Tu ai răbdat în locul meu
Şi ai murit pentru mine.

[s2]
Nici o jertfă de sub soare
Nu-i mai sfântă ca a Ta,
Când sub spinii răi, în cuie,
Ai murit pe Golgota.

[s3]
Grea e crucea pentru Tine
Şi nu-s ucenicii Tăi,
Când cazi şi n-o mai poţi duce
Să Ţi-o ia, s-o ducă ei.

[s4]
M-am gândit s-alerg la cruce
Să fac pentru El ce pot
Să-I iau de pe cap cununa
Ori piroanele să-I scot...

[s5]
Nu porţi flori, pe fruntea sfântă
Decât spinii cei mai răi,
Pentru cei ce-Ţi bat piroane
Ai murit Tu pentru ei.

[s6]
Simone de la Cirena
Numai tu şi un tâlhar
Aţi stropit cu apă focul
Când Îl chinuiau amar….

[order]
s1,r1,s2,r1,s3,r1,s4,r1,s5,r1,s6,r1