[s1]
1. Când era Isus pe cruce
A strigat cu glasul dulce
A strigat că-i era sete
L-au adăpat c-un burete
2. Fiere amară şi oţet
I-a fost băutura toată
Şi cam trei ceasuri de vreme
Soarele n-a dat vedere
755.

[s2]
3. Luna stele s-au supus
Şi de jale toate au plâns
Nici un înger n-a cântat
Văzând pe-a lor împărat
4. Cununa neagră de spini
Stând pe cruce-ntre străini
Din Fiul lui Dumnezeu
Curge sângele pârâu

[s3]
5. Din mâini, coaste şi picioare
Curge sângele şiroaie
Când eram pe cruce stând
Am strigat cu glasul blând
6. Când sub arşiţa de soare
Mă zbat în chin şi-n durere
Chinuit batjocorit
De oameni sunt răstignit

[s4]
7. Rănile mă dureau rău
M-a părăsit Tatăl Meu
Mâinile mi-s ţintuite
De ce m-ai lăsat Părinte
8. Sunt singur şi n-am pe nimeni
Ca să stea pe lângă Mine
Ucenicii m-au lăsat
Toţi de la mine au plecat

[s5]
9. Pe flămânzi i-am săturat
Pe bolnavi i-am vindecat
Dar acum nu am pe nimeni
Ca să stea pe lângă Mine
10. Am venit la voi lumină
Pe cruce mi-aţi dat odihnă
Viaţă-n lume am adus
Şi ei pe cruce m-au pus

[s6]
11. În mâinile duşmanilor
M-a dat Tatăl meu să mor
Toţi în faţă m-au scuipat
Şi cu pumnii mă loveau
12. Cunună de spini pe frunte
Crucea grea era în sânge
Puterile îmi slăbeau
Pe mine mă răstigneau

[s7]
13. Între tâlhari Tată dulce
M-ai dat ca să mor pe cruce
Vai de neamu-acesta rău
Căci nu cred în Dumnezeu.

[order]
s1,s2,s3,s4,s5,s6,s7