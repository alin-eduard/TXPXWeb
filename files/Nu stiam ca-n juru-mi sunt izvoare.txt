[s1]
Nu ştiam că-n juru-mi sânt izvoare
Nu ştiam de oaza din pustiu.
/: Aşteptam să vină corbii-n zare
Aşteptam sfârşitul meu târziu. :/

[s2]
Mi-am plimbat privirea peste dune
Şi-am văzut pustiul gol şi sterp
/: Am simţit fiorul morţii-n mine
Tot mai mult mă apăsa în piept. :/

[s3]
Chinuit de arşiţa toridă,
Copleşit de-al morţii evantai
/: M-am trezit la vocea Ta cea blândă
Tocmai Tu, o, tocmai Tu erai. :/

[s4]
N-am stiut, Isuse, ca din Tine,
Curg izvoare limpezi de cristal
/: N-am ştiut că setea arsă-n mine
Numai Tu ai stins-o cu-al Tău dar. :/

[s5]
Dacă vrei şi tu, amice dragă,
Focul inimii din piept să-l stingi
/: El îţi vindecă fiinţa-ntregă
Vin’ la El, la pieptu-I drag să plângi:/

[order]
s1,s2,s3,s4,s5