[s1]
1777.     Re m
1. Mai adu-ţi, adu-ţi aminte,
Câte lacrimi ai vărsat
Cum strigai cu zel fierbinte
Domnului când te-ai rugat
Alergai la stăruinţă
Şi îmbărbătai pe fraţi
Cu iubire şi credinţă
Către Domnul toţi strigaţi.

[r1]
Cor:	/:Aşa cum ai fost altădată,
Aşa să rămâi tot mereu
În dragostea cea adevărată,
În dragostea lui Dumnezeu:/

[s2]
2. Ce plăcută amintire
Oare cum de ai uitat
Cu a Domnului iubire
Duhul Sfânt ne-a cercetat
Fiecare rugăciune
Aducea descoperiri
Nu era amărăciune,
Nu erau împotriviri.

[s3]
3. Numai lacrime pe feţe
Doamne ce surori şi fraţi
Duhul Sfânt dădea poveţe
Pentru cei îndureraţi
Clocotea de foc altarul
De cântări şi bucurii
Căci iubirea era jarul
În ai Domnului copii.

[s4]
4. Vremuri de înviorare
Ca şi atuncea vrem la fel
Haideţi fraţi cu mic cu mare
Să ne-ntoarcem azi la El
Rugăciune, pocăinţă,
La aceleaşi vechi cărări
Să ne-ntoarcem azi la Domnul
Din a noastre mari căderi.

[order]
s1,r1,s2,r1,s3,r1,s4,r1