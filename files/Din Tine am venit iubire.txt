[s1]
Din Tine am venit iubire
Şi tot spre Tine merg mereu.
Frum’seţe şi desăvârşire
Doar Tu dai sufletului meu.

[r1]
O, iubire, o, iubire!
Har etern venit de sus!
Mântuire, mântuire,
Prin Golgota ne-ai adus.

[s2]
Deşi întruna eşti cu mine
Şi necurmat mă fericeşti
Mă arde dorul după Tine
Să te pătrund mai mult cum eşti.

[s3]
Fă-mi clipele vieţii mele
Izvoare proaspete de har
Ca să ţâşneşti doar Tu, din ele
Îmbelşugat pe-orice hotar.

[s4]
Din Tine am venit, Iubire
Si merg spre Tine necurmat
Ca-n binecuvantata-Ti fire
E Dumnezeu cu-adevarat.

[order]
s1,r1,s2,r1,s3,r1,s4,r1