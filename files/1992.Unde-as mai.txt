[s1]
1992
1. Unde-aș mai găsi o Doamne
Fericire și cântare
Ca în casa Ta deschisă
Pentru binecuvântare
Când în clipa rugăciunii
Vii să ne mângâi duios
Să ne arăți că printre lacrimi
Cerul e mai luminos.

[s2]
Unde-aș mai găsi o Doamne
Bucurii ca ale Tale
Ca atunci când ești cu turma
Și-o călăuzești pe cale
Ca atunci când ne ridică
Mâna Ta de prin noroi
/: Ca atunci când ești la masă
Și frângi pâinea pentru noi :/.

[s3]
2. Unde-aș mai găsi o Doamne
Dragoste așa duioasă
Ca-n îmbrățișarea dată
Celui ce se- ntoarce acasă
Când ne vezi în haine rupte
Și cu lacrimi pe obraz
Când ne ieși pe drum nainte
Și ne cazi peste grumaz .

[s4]
Unde-aș mai găsi o Doamne
Mângâiere ca la Tine
Când lumina bucuriei
Șterge norul cu suspine
Unde mai sunt diamante
Cu sclipire de cleștar
/: Ca îmbrățișarea dulce
A iubirilor cu har :/.

[order]
s1,s2,s3,s4