[s1]
Când mă abat din drumul drept,
Când nu mai pot tristeţea duce,
Mă sui pe munte, sus la cruce,
Şi-nvăţ să sufăr şi s-aştept,
Chiar dacă drumul nu e drept.

[r1]
/: Mă sui pe munte,
Mă duc la Golgota
Şi-nvăţ să rabd,
Din iubirea Ta... :/

[s2]
Când poftele din nou mă-nping
Spre iad, spre gropile genunii,
Te chem, prin duhul rugăciunii,
Şi toate poftele le-nving,
Şi pofta firii o resping.

[s3]
Când glasul firii e-n tumult,
Când grija lumii e fierbinte,
De jertfa Ta mi-aduc aminte,
Şi-nvăţ, Isuse, să Te-ascult,
Chiar dacă firea e-n tumult.

[s4]
Când bucuriile-nfloresc,
În glastra inimii ascunsă,
Mă uit la palma Ta, străpunsă,
Şi-nvăţ mai mult să Te iubesc!
Isuse, pot să Te iubesc!

[order]
s1,r1,s2,r1,s3,r1,s4,r1