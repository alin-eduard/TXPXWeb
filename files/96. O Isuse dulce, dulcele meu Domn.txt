[s1]
96.
1. O, Isuse dulce
Dulcele meu Domn
Ziua treaz şi noaptea
Suspinând în somn
Sufletul meu cheamă
Chipul Tău cel blând
Ziua treaz Isuse
Noaptea suspinând.

[s2]
2. Fermecat de dorul
Dulcelui Tău chip
Pe-a chemării drumuri
Tot mereu Te strig
Şi în stropi de lacrimi
Inima mi-o ard
Să-Ţi aduc mireasma
Mirului de nard.

[s3]
3. Pe-al Tău drum în calea
Pasului curat
Crinii cei mai albi
Şi scumpi ai presărat
Şi de-atâţia ani
De seri şi dimineţi
Te aştept, aştept
Şi nu Te mai arăţi.

[s4]
4. O, doritul meu,
O, Mire minunat
Nu-i de-ajuns suspinul
Cît am suspinat
Nu ajunge oare
Plânsul cât am plâns
De nu-mi stâmperi încă
Dorul cel nestins.

[s5]
5. Nu-s destul aprinse
A dragostei dorinţi
Oare nu-s destule
Lacrime fierbinţi
Oare nu-i de-ajuns
De arsă inima
De mai poţi să întârzii
Şi mai poţi tăcea

[s6]
6. Nu-s de-ajuns de albi
Ai sufletului crini
Oare cei ce-aşteaptă
Atâţia-s de puţini
Că a lor chemări
Şi lacrimi nu ajung
De Ţi-i drumul parcă
Zi de zi mai lung.

[s7]
7. O, Isuse dragă
Mire minunat
Dorul meu Te cheamă
Noaptea neîncetat
Sufletul meu ars
Te cheamă noaptea-n somn
O, ascultă, vino
Dulcele meu Domn.

[order]
s1,s2,s3,s4,s5,s6,s7