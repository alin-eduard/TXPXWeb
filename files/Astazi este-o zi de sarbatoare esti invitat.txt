[s1]
Astăzi este-o zi de sărbătoare, eşti invitat şi tu la ea.
Sărbătoritul în curând apare, şi va aduce şi iertarea ta.
Tu poţi să o accepţi sau poţi respinge,
Aici depinde doar de voia ta.
E-o şansă care azi ţi se deschide,
Şi te îndemn tu nu o refuza.

[r1]
Iertat!
Iertat şi-o nouă viaţă,
Iertat!
Iertat şi-un nou destin.
Isus!
Isus îţi dă o şansă,
Te rog grăbeşte şi acuma vin’.

[s2]
Isus e-Acela care dă iertare, vino azi nu amâna!
El iartă păcătoşii care se recunosc şi vin în faţa Sa.
Fii înţelept şi recunoaşte-ţi vina,
El poate azi a te salva.
Şi poţi acum şi pentru totdeauna,
Să-L ai pe El stăpân în viaţa ta.

[order]
s1,r1,s2,r1