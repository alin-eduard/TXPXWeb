[s1]
1. Domnul către învăţăcei
Zis-a grijă scumpii mei
Ce-ţi mânca să nu purtaţi
Sau cu ce să vă-mbrăcaţi.
322.

[s2]
2. Vă uitaţi la înaripate
Nici nu seceră bucate
Nici nu seamănă mâncare
Şi nici nu strâng în grânare.

[s3]
3. Ci din ceruri părinteşte
Bunul Tată le hrăneşte
Voi cu cât mai mare preţ
Decât păsările aveţi.

[s4]
4. Crinii câmpului priviţi
Cum cresc şi ei tot tihniţi
Nu torc şi nici nu ţes nimic
Vouă adevărat vă zic.

[s5]
5. Ce veşminte încântătoare
Le au ei aici sub soare
Nici în toată slava Sa
Solomon nici nu purta.

[s6]
6. Dacă iarba câmpului
Ce azi este mâine nu-i
Domnul va-mbrăca pe voi
N-are să vă lase goi.

[s7]
7. Nu mai ziceţi pururea
Ce-om mânca sau ce vom bea
Sau cu ce ne-om îmbrăca
Doar păgânii zic aşa.

[s8]
8. Numai dânşii cât trăiesc
Doar de acestea se-ngrijesc
Cel ce lumea cârmuieşte
Ştie ce vă trebuieşte.

[s9]
9. Căutaţi întâi de toate
A lui Dumnezeu dreptate
Şi a Lui Împărăţie
Celelalte o să vie.

[s10]
10. Nu e bine ucenici
S-adunaţi comori aici
Unde molia le strică
Hoţii vin şi le ridică.

[s11]
11. Adunaţi comori în cer
Unde-n veci de veci nu pier
Unde e comoara ta
Acolo-i şi inima.

[order]
s1,s2,s3,s4,s5,s6,s7,s8,s9,s10,s11