[s1]
1818.
1. Când harfa ta îţi amuţeşte
O, cântăreţule, să ştii
Eşti biruit şi te pândeşte
Cumplitul gol din nopţi pustii
Eşti ca fântâna fără apă
Şi ca statuia-nţepenit
La tine nu se mai adapă
Cel ars de sete şi trudit

[s2]
2. Nu-şi mai găseşte alinare
Cel săgetat de suferinţi
Nici mângâieri, nici uşurare
În scrâşnetele lui de dinţi
Tu eşti înfrânt, o, cântăreţe
Când glasul tău a amuţit
Şi-atrăgătoarea frumuseţe
De ochii tăi s-a despărţit

[s3]
3. Căci viaţa ta e doar cântarea
Ea-i darul ce ţi-a fost adus
Prin ea tu ţi-ai făcut intrarea
În slujba Domnului Isus
O, dacă taci, trăieşti înfrângeri
Şi chinuri de neîndurat
În suflet totdeauna sângeri
Şi trupu-n neguri ţi-e-mbrăcat

[s4]
4. Când harfa ta îşi curmă cântul
O, cântăreţule, eşti stins
Zdrobit ţi-e duhul de pământul
Ce te-a atras şi te-a cuprins
Cântând îţi vei păstra puterea
Şi sufletul în veci frumos
Ducând în cântec mângâierea
Eşti mângâiat tu, de Hristos.

[order]
s1,s2,s3,s4