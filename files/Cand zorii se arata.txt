[s1]
Când zorii se arată zâmbind dimineaţa
Şi înc-o zi iar a-nceput,
Când soarele-n zori vrea să-şi ridice faţa
Lumină să dea pe pământ,
Când freamătul zilei începe deodata
Şi liniştea nopţii s-a dus,
Cu gândul spre ceruri, din inima toată
Îl chem înc-o zi pe Isus.

[r1]
Nu vreau să trăiesc fără Tine, Isuse,
O singură zi pe pământ.
O zi fără Tine e o zi pierdută
Şi nu mai revine nicicând!

[s2]
În zori de zi, chiar departe de casă,
De locul odăii ascuns,
În mijlocul lumii ades furtunoasă
De zgomotul vremii pătruns,
Din nou îmi înalţ al meu gând către Tine
Şi-aşa cum în zori Mi-ai promis
Te chem, o, Isuse, să vii lângă mine
Cu Tine sunt de neînvins.

[order]
s1,r1,s2,r1