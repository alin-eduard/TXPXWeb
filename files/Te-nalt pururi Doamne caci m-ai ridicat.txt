[s1]
1
Te-nalţ pururi, Doamne,
căci m-ai ridicat!
Pe vrăjmaşi, să râdă,
Tu nu i-ai lăsat.
Am strigat, spre Tine,
Doamne-ndurător,
Tu m-ai ridicat şi
n-ai lăsat să mor.

[s2]
2
Când îmi mergea bine,
îmi ziceam aşa:
“Niciodată, Doamne,
nu m-oi clătina...”
Căci pe-un munte tare,
Tu m-ai aşezat,
Dar Ţi-ai ascuns Faţa
şi m-am tulburat.

[s3]
3
Doamne-ascultă!
Doamne, fii îndurător!
Vino şi-mi ajută,
că-s făr-ajutor."
Şi Tu,-n veselie,
plânsul mi-ai schimbat,
Dezlegându-mi jalea,
şi m-am bucurat.

[s4]
4
Doamne, al meu suflet
şi inima mea
Pururea să-Ţi cânte,
mută să nu stea!
Doamne, Domnul slavei,
eu cât voi trăi,
Pururea, pe Tine,
Te voi preamări.

[order]
s1,s2,s3,s4