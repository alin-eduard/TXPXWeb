[s1]
N-am să uit Isuse Doamne, niciodată
Din ce greu, prin ce minune m-ai scăpat;
N-am să uit iubirea Ta nemăsurată,
Dragostea şi grija Ta cea minunată,
C-am fost mort şi din morţi m-ai înviat,
Dintre morţi m-ai înviat.

[s2]
N-am să uit cum,
când durerea era mare
Şi-am strigat să nu mă laşi
că nu mai pot,
N-am să uit cum mi-ai răspuns,
cu ce-ndurare,
Cum în noaptea cea mai neagră
de-ntristare,
Mi-ai umplut de strălucire chipul tot,
Strălucire – chipul tot.

[s3]
Astăzi am, Isuse Doamne, o primăvară
Fără nori, şi fără plâns, şi fără chin;
Să-ţi aduc a mulţumirii floare rară
Revărsând întreaga inimii comoară
Din potirul sfânt al rugăciunii, plin,
Sfânt al rugăciunii, plin.

[order]
s1,s2,s3