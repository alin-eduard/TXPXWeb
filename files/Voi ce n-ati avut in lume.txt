[s1]
Voi, ce n-aţi avut, în lume,
bucurii şi mângâiere;
Voi, ce-aţi plâns atâta vreme,
în necaz şi în durere;
/: Voi, ce lumea vă urăşte
şi vă vinde ca pe El,
N-aveţi frică, n-aveţi teamă,
nu vă ruşinaţi defel! :/

[s2]
Voi, ce-aţi mers tot înainte
şi-aţi urcat cu greu Calvarul;
Voi, ce-aţi suferit ca Dânsul
şi-aţi băut întreg paharul;
/: Voi, ce n-aţi uitat pe Domnul
niciodată şi nicicând
Ci L-aţi lăudat, în toate,
I-aţi dat slavă, I-aţi dat cânt; :/

[s3]
Voi, ce viaţa voastră-ntreagă
aţi spălat-o-n al Lui sânge
Şi în inimi vi-e aprinsă flacăra
ce nu se stinge;
/: Voi, care-aţi gemut, sub cruce,
şi mai gemeţi şi acum,
Bucuraţi-vă de acuma!
Ziua sfântă e pe drum! :/

[s4]
Iată, zorii se arată...
marea zi se prevesteşte!...
Iarna este pe sfârşite
şi măslinu-nfrăgezeşte...
/: Voi, ce-aţi biruit păcatul,
prin jertfa de pe Calvar,
Bucuraţi-vă de-acuma:
n-aţi suferit în zadar! :/

[s5]
Voi, ce-aţi privegheat întruna
şi aţi fost tot timpul gata.
Bucuraţi-vă de-acuma!
Iată, vine cu răsplata,
/: Ca să dea, pentru amarul
şi durerea ce-a trecut,
Viaţă lină, fericită,
viaţă fără de sfârşit!...

[order]
s1,s2,s3,s4,s5