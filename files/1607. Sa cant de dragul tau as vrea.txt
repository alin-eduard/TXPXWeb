[s1]
1607.
1.Să cânt de dragul Tău aş vrea
Să cânt cântări de biruinţă
Să cânt că-n încercarea grea
Mi-ai dat răbdare şi credinţă
Să cânt Isus de dragul Tău
Că-n ceasul disperării
Te-ai aplecat în dreptul meu
Părinte drag al îndurării

[s2]
2. Să cânt de dragul Tău Isus
Şi să Te laud o veşnicie
Să cânt că m-ai iubit nespus
Şi mi-ai schimbat viaţa pustie
Măcar aşa să-ţi mulţumesc
Iubire minunată
E prea puţin dar Te slăvesc
Cu drag şi inima curată

[s3]
3. Să cânt de dragul Tău aş vrea
S-audă tot cuprinsul zării
Că-n locul meu demult cândva
Tu ai băut cupa durerii
Să cânt cu acei ce-au biruit
Cântarea minunată
Ce nicicând nu s-a auzit
Şi n-am cântat-o niciodată

[s4]
4. Aş vrea Isus din zi în zi
Să preamăresc numele-Ţi mare
Până odată-n veşnicii
Acolo-n marea sărbătoare
Să-ţi cânt Isus de dragul Tău
Cu acei ce încă-ţi cântă
Să-ţi cânt la bine şi la greu
Să-ţi mulţumesc
De jertfa-Ţi sfântă.

[order]
s1,s2,s3,s4