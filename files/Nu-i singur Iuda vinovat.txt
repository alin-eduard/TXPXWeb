[s1]
Nu-i singur Iuda vinovat
De sângele ce se dădu
/: Nici marii preoţi, nici Pilat,
Ci lumea-ntreagă prin păcat.
Şi eu şi tu, şi eu şi tu :/

[s2]
Nu drumul greu spre Golgota
Nici biciul când Isus căzu
/: Şi-atât nici crucea nu-L durea,
Cât noi, povara cea mai grea.
Şi eu şi tu, şi eu şi tu :/

[s3]
Nu patru cuie L-au împuns
Când trupul silnic se zbătu,
/: Ci noi în sufletul ascuns
Cu mii de patimi L-am străpuns.
Şi eu şi tu, şi eu şi tu :/

[s4]
Nu farisei sau cărturari
Nu preoţii de frunte, nu!
/: Ci noi am râs cu ochi murdari
Şi noi suntem cei doi tâlhari.
Şi eu şi tu, şi eu şi tu :/

[s5]
Şi nu ostaşilor prin sorţi
Cămaşa albă şi-o dădu
/: Ci tuturor, dar tu o porţi
Şi fără ea suntem toţi morţi.
Şi eu şi tu, şi eu şi tu :/

[s6]
Nu-n stâncă pentru lilieci
Şi nu sub lespede zăcu
/: L-am îngropat ca pentru veci
Sub piatra unor forme reci
Şi eu şi tu, şi eu şi tu :/

[s7]
Şi-acum Isus cel condamnat
Azi El te-ntreabă, da ori nu?
/: Eşti tu sau nu eşti vinovat?
Eu am spus da, şi-am fost iertat.
Dar tu, dar tu? Dar tu, dar tu? :/

[order]
s1,s2,s3,s4,s5,s6,s7