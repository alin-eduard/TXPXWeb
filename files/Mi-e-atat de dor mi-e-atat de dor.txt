[s1]
Mi-e-atât de dor, mi-e-atât de dor
De Tine, al meu Salvator,
/: Şi-n dorul meu de azi pribeag
Te chem mereu, Isuse drag. :/

[s2]
Te chem mereu, Te chem plângând,
Să vii o clipă mai curând
/: Că-mi arde inima de dor,
Iubitul meu Mântuitor. :/

[s3]
Mi-a cucerit iubirea Ta,
Şi inima şi viaţa mea,
/: De azi plângând te chem din prag
Să vii, Isuse scump şi drag. :/

[s4]
Atât de dulce-i faţa Ta,
Suspinul ea-mi va-stâmpăra;
/: De Tine, scump Mântuitor,
Mi-e-atât de dor, mi-e-atât de dor! :/

[order]
s1,s2,s3,s4