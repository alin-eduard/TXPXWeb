[s1]
Biruitorul va primi să guste
Din pomul vieţii cel din Paradis
La cel’lalt capăt al cărării-nguste
Uimit va zice:-aevea e, sau vis?…
Căci o mărire afar’ din fire
(:Drept moştenire ‘l-aşteaptă sus:)

[s2]
Biruitorul n-are să se teamă
De-a doua moarte – plata celor răi,
Căci Domnul vieţii bucuros îl cheamă Ca să urmeze veşnic paşii Săi,
Prin suferinţă, din biruinţă
La biruinţă mereu condus.

[s3]
Biruitorul va mânca din mana,
Din pâinea vieţii-ascunse în Hristos,
Şi-acei a căror asta le e hrana
Primi-vor şi un nume nou, frumos.
Ăst nume care e-o taină mare
Îl ştie-oricare numai pe-al său.

[s4]
Biruitorul stând până la urmă
În săvârşiri de fapte ce nu pier
Stăpân pe neamuri tocmai ca pe-o turmă
El le va paşte cu toiag de fier!
Căci sfărâmate vor fi cu toate
Aste regate, slugi celui rău!

[s5]
Biruitorul va primi veşminte
Cu totul albe-n care poate sta
La nunta slavei cu-alte feţe sfinte
A celor scrişi de Miel în cartea Sa.
Isus va pune ca să-i adune
Să-i încunune atunci pe toţi.

[s6]
Biruitoru-ajunge-va să fie
Un stâlp în templul sfânt, unde sosim,
Şi-atunci pe el trei nume se vor scrie: Tatăl, Isus, şi-un nou Ierusalim.
O, ce bogată, sfântă răsplată
Primeşte-ndată intrând pe porţi!

[s7]
Biruitorul va şedea-n mărire
Pe-acelaşi tron cu-Isus la dreapta Lui
Precum şi Domnul tot prin pătimire A-nvins şi stă la dreapta Tatălui!
A lui domnie are să fie
O veşnicie de mângâieri!

[s8]
O, Doamne-ajută-mi Tu spre biruinţă,
Vrăjmaşii-s mulţi, iar eu slăbit de tot!
Satana, lumea, multa suferinţă
M-au copleşit, grăbeşte, nu mai pot!
Mi-ajuţi, ştiu bine, Tu eşti cu mine Înving prin Tine, Tu-mi dai puteri!

[order]
s1,s2,s3,s4,s5,s6,s7,s8