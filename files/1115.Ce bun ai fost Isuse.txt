[s1]
1.         Ce bun ai fost Isuse
Căci pacea Tu mi-ai dat
Şi veşnica viaţă
Prin sângele-Ţi vărsat
Asupra Ta dispreţul
Batjocura şi chinul
Ai murit pentru noi
Spre a ne înnoi destinul
1115 Mi m

[r1]
Cor:	Cum vom putea să-Ţi mulţumim
Pentru acest bine ce-l primim
Suntem săraci n-avem ce-Ţi da
Isuse ştii prea bine
/:Chiar dacă am plânge neîncetat
Pe acest pământ înstrăinat
Ce mii de lacrimi l-au udat
Tot n-am fi demni de Tine : /

[s2]
2.             Ai îndurat ocara
Şi bice fără număr
Apoi Ţi-am dat şi crucea
S-o duci pe al Tău umăr
Cu fruntea-nsângerată
Sub cununa de spini
Urcai Isuse drumul
Tăcut printre străini.

[s3]
3.            Zdrobit de suferinţă
Pe lemn Te-au pironit
Dar Tu spre ei Isuse
Cu milă ai privit
Te-ai dus astfel la moarte
C-apoi să ne primeşti
Şi prin al Tău scump sânge
Tu să ne mântuieşti.

[s4]
Cor:    Nu suntem demni să Te urmăm
Dar n-avem unde să plecăm
Împovăraţi de-amar şi chin
Suntem Tu ştii prea bine
/:Dar prin a Ta milă Isus
Tu să ne iei la Tine sus
De pe-acest pământ străin
Să locuim cu Tine : /

[order]
s1,r1,s2,r1,s3,s4