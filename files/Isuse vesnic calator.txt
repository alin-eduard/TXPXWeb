[s1]
Isuse, veşnic călător
Prin lumea de păcate,
/: Tu baţi străin şi iubitor,
La uşile-ncuiate. :/
Nimic Tu nu ceri nimănui
Când baţi, aştepţi să vină...
/: Ai vrea să laşi în pieptul lui,
Din pacea Ta divină. /

[s2]
Ai vrea viaţa Ta să-i dai,
Căci viaţa lui e moartă;
/: Dar el nu vrea.... Tu plângi şi stai
Afară, lângă poartă. :/
Tu, Regele iubit, ai vrea
Pe veci să stai cu dânsul;
/: Tu baţi şi-aştepţi, dar el nu vrea...
Şi stând, Îţi vine plânsul. :/

[s3]
Eram copil, când Te-am văzut,
La uşa mea, străine...
/: Şi să-Ţi deschid, ai tot bătut,
Să intri şi la mine. :/
De-atunci trecură ani şirag...
De viaţa-mi amărâtă,
/: Tu tot ai plâns, străine drag,
La uşa zăvorâtă. :/

[s4]
Târziu, Ţi-am auzit din nou Chemarea Ta duioasă...
/: În ceaţa stinsă, un ecou:
„O, lasă-Mă în casă! :/
O, lasă-n suflet să străbat,
Cu pacea Mea cerească
/: Cât ceru-n lung şi lumea-n lat
Nu pot să-ţi dăruiască..." :/

[s5]
Dar lumea-mi spune să Te las
Afară şi-astă dată;
/: Tu iar la uşă ai rămas
Şi uşa-i încuiată. :/
Te-am auzit ani mulţi de-a rând,
Chemându-mă pe nume,
/: Dar n-am deschis… iar Tu, plângând,
Te-ai dus străin prin lume... :/

[s6]
Dar astăzi singur mă-nfior
De-a-mele fapte rele;
/: Isuse, eu Te chem cu dor,
În noaptea vieţii mele!... :/
Mai vino, iar Isuse blând!
Mai bate înc-o dată!
/: Te-aştept cu sufletul plângând...
Şi uşa-i descuiată... :/

[order]
s1,s2,s3,s4,s5,s6