[s1]
Când neguri se-adună
şi vântul se zbate
Aproape e Domnul,
din valuri ne scoate!

[s2]
De cine ne-om teme?
El mustră furtuna
Şi-i place să fie
cu noi totdeauna!

[s3]
Pluti-vom spre casă,
Isuse, cu Tine,
Pe braţul Tău tare,
o, cât e de bine!

[s4]
Şi dacă furtuna,
mugind, ne-ameninţă
Noi mergem 'nainte,
trăim prin credinţă!

[s5]
Prin bezna cercării,
când paşii se-nclină,
Doar dragostea-Ţi mare
ne fie lumină!

[order]
s1,s2,s3,s4,s5