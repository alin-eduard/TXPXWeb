[s1]
1432. Sol
Tu totdeauna Doamne eşti cu mine
Şi nici o clipă singur nu mă laşi
Tu eşti puterea ce mă ţine Doamne
Din cel dintâi la cel din urmă ceas.
Tu nu mă laşi nici nu mă uiţi vreodată
Străbat cu Tine munţii înalţi şi lungi
Chiar şi prin moarte de voi trece odată
Cu Tine alături vreau să fiu şi atunci

[s2]
Cu Tine-n rând străbat în zori cărarea
Cu Tine-n rând veghez în ceas târziu
Când Tu mă mustri eu primesc mustrarea
Ştiind că mă iubeşti ca pe un fiu.
Tu nu mă lepezi nici când în viaţă
Ci luminezi mereu cărarea mea
Mi-ai dat în suflet Doamne o speranţă
Ca-n veşnicie să te pot vedea.

[s3]
Purtat-am o povară de păcate
Dar sângele Tău toate le-a spălat
Mi-ai dat o siguranţă că-s iertate
Când Duhul Tău cel Sfânt m-a sigilat.
Sunt fericit cu Tine pe vecie
Aicea pe pământ şi sus în cer
Căci Duhul Sfânt aduce bucurie
Şi-mparte bogăţii ce-n veci nu pier

[s4]
7.   Îţi mulţumesc că eşti cu mine-n lume
Îţi mulţumesc că mă iubeşti mereu
Îţi mulţumesc că Tu mi-ai dat un nume
De copilaş iubit de Dumnezeu.

[order]
s1,s2,s3,s4