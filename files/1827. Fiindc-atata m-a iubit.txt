[s1]
1827.
1. Fiindcă-atâta m-ai iubit
Pe pământ jos ai venit
/:Să mori, Doamne, pentru mine
Să îmi speli a mea ruşine
Să mă-mbraci cu chipul Tău
Să m-ascunzi-n a Tale rane
Să-mi scrii numele în palme
Să mă-mpaci cu Dumnezeu:/

[s2]
2. Fiindcă-atâta m-ai iubit
Cerul sfânt l-ai părăsit
/:Să mă cauţi printre ruine
Să mă duci spre zări senine
Să-mi araţi dragostea Ta
Să cobori stea dintre stele
Să mă naşti în chinuri grele
Şi să mori la Golgota:/

[s3]
3. O ce mult Tu m-ai iubit
Doamne că m-ai mântuit
/:M-ai scăpat de grea pierzare
Mi-ai dat har şi îndurare
Miel preasfânt, nevinovat
Biruind moartea prin moarte
M-ai făcut cu Tine frate
Să fii binecuvântat:/

[s4]
4. Fiindcă-atâta m-ai iubit
Te-ai lăsat chiar răstignit
/:Te-ai lăsat străpuns de cuie
Suportând bătăi şi hule
Isus pentru vina mea
Pe o cruce-ntre cei răi
Fiindcă-am preţ în ochii Tăi
Fii slăvit, Aleluia:/

[order]
s1,s2,s3,s4