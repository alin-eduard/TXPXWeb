[s1]
Ca ucenicii-n odaia de sus
Toţi să fim una cum Domnul ne-a spus,
Nimeni întâiul şi nimeni apoi,
Sfânta frăţie fie-ntre noi.

[s2]
Dă-mi mâna frate şi ia-o pe-a mea
Să trecem astfel cercarea cea grea,
Să biruim încercarea de foc
Unii cu alţii stăm la un loc.

[s3]
De ne-am greşit este ceas de iertat,
De ne-am urât să grăbim spre-mpăcat
Doar împreună formăm un popor,
Doar laolaltă învingător.

[s4]
Plânsul unirii ne face mai buni,
Punem în lacrimi adânci rugăciuni,
Ca ucenicii-n odaia de sus,
Toţi să fim una, Domnul ne-a spus.

[order]
s1,s2,s3,s4