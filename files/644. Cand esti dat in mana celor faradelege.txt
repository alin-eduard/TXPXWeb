[s1]
644.
1. Când eşti dat
În mâna celor fărădelege
Şi eşti pus în mâna
Celor ce fac rău
Credinciosule şi frate înţelege
/: Tu n-ai voie altă cale a-ţi alege
Decât calea ce-a ales-o
Domnul tău :/

[s2]
2. În prea sfânta vieţii tale curăţie
Revărsarea, răutatea, duhul rău
Să ştii soră credincioasă
Că nici ţie
/: Nu ţi-e dată altă cale pe vecie
Decât calea ce-a ales-o
Domnul tău :/.

[s3]
3. Rabdă atunci ca blândul Miel
Primind înjunghierea
Cu tăcere neclintită spre cel rău
Cât de grea şi pe nedrept
Ţi-ar fi durerea
/: Tu n-alege un alt drum
Decât tăcerea
Ce-a ales-o pe Golgota
Domnul meu :/.

[s4]
4. Nu răspunde nici cruzimii
Nici minciunii
Nici o vorbă, nici de bine,
Nici de rău
Când te judecă stricaţii şi nebunii
/: Taci senin şi nu răspunde
La nici unul
Cum nu le-a răspuns pe cruce
Domnul tău :/.

[s5]
5. Taci senin şi treci
Iertând Dumnezeieşte
Prin tăcere mai presus
De orice rău
Fii smerit şi blând
Ocara tu primeşte
/: Şi-ai să vezi în veci
Cum fruntea-ţi străluceşte
În acelaşi chip ceresc
Ca Domnul tău :/

[order]
s1,s2,s3,s4,s5