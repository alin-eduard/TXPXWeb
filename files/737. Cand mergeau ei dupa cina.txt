[s1]
1. Când mergeau ei după cină
S-a dus Isus în grădină
Şi-a luat cu Sine trei
Dintre ucenicii Săi.
2. Şi El s-a dus mai în sus
Plângând pe genunchi s-a pus
Şi-a zis: Părinte, Părinte,
De se poate ia aminte.
737.

[s2]
3. Să nu beau acest pahar
Căci, vai cât e de amar
Atunci un înger de sus
Mângâiere I-a adus
4. Apoi s-a-ntors la ai Săi
I-a găsit dormind toţi trei
Şi le-a zis "Cum nu puteţi
Cu mine să privegheaţi?“

[s3]
5. Atunci au venit ostaşi
Înarmaţi ca şi arcaşi
Şi Iuda era cu ei
Trimis de la arhierei.
6. Iar Isus cu glasul blând
I-a întrebat aşa zicând
"Ce sunteţi aşa-narmaţi
Şi pe cine căutaţi?"

[s4]
7. Iar cohorta I-a răspuns
"Noi căutăm pe Isus"
Atunci mâinile Hristos
La un loc le-a pus frumos.
8. Şi-a răspuns cu glasul blând
De mă căutaţi Eu sunt
Ei l-au prins şi l-au legat
Şi la chinuri au plecat.

[s5]
9. Şi L-au dus pe-ngusta cale
La Golgota, loc de jale
Crucea jos îl apăsa
Iar Isus o ridica.
10. Şi îl împingeau-nainte
El zicea "Iartă-i Părinte!"
O, Fiul lui Dumnezeu
Mult ai suferit şi greu.

[s6]
11. Pentru Sfânta Ta dreptate
Ei Te-au judecat la moarte
Cununa de spini I-au pus
La scumpul nostru Isus.

[order]
s1,s2,s3,s4,s5,s6