[s1]
Ce-i viaţa ta? E o peniţă,
Cu care scrii mereu pe-un drum
Şi-apoi la ultima portiţă
Ce-ai scris pe-a drumului tăbliţă
/: Nu se mai şterge nicidecum :/

[s2]
Şi vorbe-n vânt şi fapte rele
Rămân pe veci ca-ntr-un album;
Păzit e scrisul tău de stele ,
De-ai pune mări întregi să-l spele,
/: Nu se mai şterge nicidecum :/

[s3]
Să nu te minţi că-n veşnicie
Trecutul se preface-n scrum;
Căci Dumnezeu stă mărturie
Că tot ce-n faţa Lui se scrie,
/: Nu se mai şterge nicidecum :/

[s4]
În ceasul greu de judecată
Îţi vei citi întregul drum
Şi-i izbucni în plâns deodată
Dar nici o slovă-nlăcrimată,
/: Nu se mai şterge nicidecum :/

[s5]
Isus pe lemn răbdând arşiţa,
Isus e preţul tău acum;
Te face alb ca lămâiţa
Şi tot ce-a scris pe drum peniţa
/: Nu mai rămâne nicidecum :/

[s6]
Azi adu-ţi vina ta şi greşul,
Isus îţi şterge-al vieţii drum;
Cum trece pe nisip vârtejul.
Dar dacă azi nu prinzi prilejul,
/: Nu se mai şterge nicidecum :/

[order]
s1,s2,s3,s4,s5,s6