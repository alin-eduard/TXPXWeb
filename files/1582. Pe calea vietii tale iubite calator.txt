[s1]
1582 re m
1. Pe calea vietii tale iubite călător
Prin valea umbrei
Morții cu suspine
De ce oftezi adesea
În deznădejde cazi
Și crezi că izbăvirea nu mai vine.

[r1]
Cor: Să nu spui niciodată
Sunt uitat
Căci Domnul înspre
Tine El privește
/: Când urlă valul înfuriat
Și ai obrazul înlăcrimat
El mâna întinde
Și te izbăvește :/

[s2]
2. Când treci o lupta grea
Și alta vine în loc
Și-ți pierzi puterea
Ce-o aveai în tine
Când cel rău îți șoptește
Acuma ești învins
Încrede-te în Domnul
O, creștine!

[s3]
3. Privește în urma ta
Cum El te-a izbăvit
De atâtea ori
Din clipe de durere
Isus Hristos e același
Și ieri și azi și în veci
Mai crede încă-o dată-n
a Sa putere.

[s4]
4. Mai este doar puțin
Și toate s-or sfârși
Și lacrimi și dureri,
Și clipe amare
Mai rabdă încă un ceas
Isus vine în curând
Să-i ia pe ai Săi
În veșnică splendoare.

[order]
s1,r1,s2,r1,s3,r1,s4,r1