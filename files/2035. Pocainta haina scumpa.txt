[s1]
2035
1. Pocăință haină scumpă
Mulți te-aruncă la gunoi
Și-și iau hotărâri în pripă
Spre alte învățături mai noi
Însă chiar dacă te-aruncă
Astăzi omul cel firesc
Eu sub tine nu am frică
Pentru veci să mă-ncălzesc.

[s2]
2. O credință cale-ngustă
Mulți te leapădă ușor
Și-și aleg o cale largă
După placul firii lor
Însă chiar de-i lepădată
De cei mai mulți din popor
Eu doresc ca viața toată
Să-mi fii drumul până mor.

[s3]
3. O Scriptură poartă strâmtă
Cei mai mulți te ocolesc
Căutând o altă poartă
După dorul lor lumesc
Însă chiar de-i ocolită
De tot neamul omenesc
Eu doresc să-mi fii iubită
Și comoară cât trăiesc.

[s4]
4. O preasfântă-mpărăție
Pregătită de Hristos
Mulți azi nu vor să te știe
Și se bucură doar jos
Dar oricâți astăzi din minte
Te scot neîndurător
Eu te vreau și mai fierbinte
Casa mea după ce mor.

[order]
s1,s2,s3,s4