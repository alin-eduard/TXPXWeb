[s1]
Când te-ai născut, Isuse,
Și îngerii de sus
Vestirea minunată
a păcii ne-au adus,
S-a-nfiorat pământul;
de mii de ani dorea
Să vină, să-l cuprindă
odată pacea ta!

[s2]
Au vrut-o munţii;
câmpul şi apele-o cereau
Și toate de pe lume
cu dor o aşteptau.
Iar Tatăl o trimise
prin fiul Său plăcut;
Și îngerii-o vestiră,
dar oamenii n-au vrut.

[s3]
N-au vrut să o primească
şi n-au vrut a-l urma
Pe Domnul păcii care
le-ar fi putut-o da.
Ci mult se învrăjbiră
şi mult s-au tulburat,
La porţi închise,
pacea îndurerată-a stat.

[s4]
Iar azi, ca niciodată,
Isuse, însetăm
De pacea Ta, de pacea
pe care-o aşteptăm.
O, dă-ne-o Tu, Isuse,
aşa precum ne-au spus
Odată îngeraşii,
când coborau de sus.

[order]
s1,s2,s3,s4