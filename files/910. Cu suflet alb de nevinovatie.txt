[s1]
910.Re b m
1. Cu suflet alb de nevinovăţie
Înconjuraţi de atâtea frumuseţi
/: Vin tinerii ca să-Ţi aducă Ţie
Isuse zorii albei dimineţi :/.
2. Isus iubit ca roua-mbelşugată
Venim ca să-Ţi aducem Ţie-n dar
/: În orice piept o jertfa ne-nfricată
Şi-n orice sân un crin pe-al Tău altar :/

[s2]
3.	Venim din văi de moarte şi ruine
Cu ochi scăldaţi în haru-Ţi minunat
/: Cu atâtea sfinte bucurii în Tine
Şi atâta fericire am aflat :/.
4.  Din toate cele patru părţi a lumii
Suim spre Tine mii şi zeci de mii
/: Având pe   buze toţi acelaşi nume
Şi-n piept aceleaşi sfinte bucurii :/.

[s3]
5.	Sub crucea Ta aducem fiecare
Potirul alb al crinilor din noi
/: Să-l umpli Tu cu sfânta-nflăcărare
Şi să ne arunci în lupta Ta apoi :/.
6.  Ne-am dăruit deplin şi tuturora
Pământul pentru cer să-l cucerim
/: Privind cu ochii-n lacrimi aurora
Cerescului dorit Ierusalim :/.

[s4]
7.   Vom suferi şi moarte şi urgie
Ştiind că în curând noi vom primi
/: Pe frunte fericita veşnicie
Cununi de slăvi şi sărutarea Ta :/.
8.  Ne bucurăm de ceasul tinereţii
Căci Te-am găsit pe Tine scump Isus
/: Şi Te-om slăvi pân' la sfârşitul vieţii
Cu bucurii la care ne-ai adus :/.

[order]
s1,s2,s3,s4