[s1]
1945
1. Lucruri nemaipomenite
La răpire vom vedea
Când din zarea cea albastră
Domnul ne va aduna
Întâlnire minunată
Cu cei dragi care sau dus
Bucurie fără margini
Fi-va-n ceruri cu Isus.

[r1]
Cor: O răpire ce uimire
Pentru sfinți atunci va fi
Căci suspinul și durerea
Pentru veci se vor sfârși
Minunată sărbătoare
Pentru cei răscumpărați
Spre cetatea cea de aur
Vom zbura surori și frați.

[s2]
2. Lucruri nemaipomenite
La răpire vom vedea
Când o trâmbiță cerească
Va chema oștirea Sa
Mirele Isus cu slavă
În văzduh se va arăta
Iar pe nori la o clipeală
Duhul Sfânt ne va schimba.

[s3]
3. Fraților grăbiți venirea
Așteptând cu mai mult dor
Să strigăm o vino Doamne
După sfântul tău popor
Căci răpirea e aproape
Mirele va reveni
Promisiunile făcute
Domnul le va împlini.

[s4]
4. Nu mai stați nicicând pe gânduri
Alergați înspre Sion
Lăudați mai mult pe Domnul
Azi treziți-vă din somn
Iată Mirele apare
Hainele le pregătiți
Fiți fecioare înțelepte
Pașii către cer grăbiți.

[order]
s1,r1,s2,r1,s3,r1,s4,r1