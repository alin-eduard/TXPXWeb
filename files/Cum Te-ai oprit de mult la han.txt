[s1]
Cum Te-ai oprit de mult la han,
Venind pe asin călare.
Milos şi blând samaritean,
În bunătatea-Ţi mare.

[s2]
Te-opreşte o clipă şi la noi,
Suntem bătuţi trântiţi şi goi.
Samariteanule milos,
Mai leagă rănile ce dor,
Mai toarnă alinător,
Oh medic sfânt, Isus Hristos.

[s3]
Trecut-au preoţi şi leviţi,
Spre Ierihon la vale.
Nepăsători cu paşi grăbiţi
Văzându-şi de-a lor cale.

[s4]
Doar Tu Isuse Te-ai oprit,
La cel căzut, la cel lovit.
Ce din durere Te-a chemat,
I-ai pus pe răni ulei şi vin
L-ai pus călare pe asin
Isuse medic minunat.

[s5]
Acum aici în casa Ta,
E-un han de poposire.
Să intre orişicine vrea,
Căci Tu-i dai mântuire.

[s6]
Şi cei săraci şi cei sărmani,
Şi-ologi şi văduve şi-orfani.
Căci braţul Tău e larg deschis,
Şi-acei goniţi şi-acei huliţi,
Şi-acei ce-n lume-s rătăciţi
„Veniţi la Mine”, Tu ai zis.

[s7]
La margine de drum cândva,
M-ai găsit şi pe mine.
N-aveam atunci pe nimenea,
Durerea să-mi aline.

[s8]
Spre mine-ncet Te-ai aplecat,
Cu dragoste m-ai ridicat.
Şi mi-ai vorbit blând şi duios,
M-ai mângâiat m-ai îngrijit,
Şi preţul meu Tu l-ai plătit.
Prieten drag, Isus Hristos.

[order]
s1,s2,s3,s4,s5,s6,s7,s8