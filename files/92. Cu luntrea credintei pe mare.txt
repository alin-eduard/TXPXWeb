[s1]
92.                  Re m
1. Cu luntrea credinţei pe mare
Plutind azi făr de ajutor
Şi marea se-agită întruna
Ah, unde ai plecat Salvator.

[r1]
Cor: Te chem ca să vii azi la cârmă
Căci valul stă tot ridicat
O, vino degrabă Isuse
Sunt singur, o, unde-ai plecat.

[s2]
2. E greu ca să lupţi prin furtună
Şi-n luptă doar singur să fii
E grea încercarea credinţei
Isuse de ce nu mai vii.

[s3]
3. N-ajuns oare ruga la Tine
De nu vii şi mai zăboveşti
Nu sunt ascultat, o, Isuse
Şi-amarnic mă tot chinuiesc.

[s4]
4. Se luptă Satana într-una
Ca vâsla credinţei s-o pierd
Şi apoi îndoieli fără margini
Şi-n groază ca în val să pier.

[s5]
5. Mai vino şi acum, o, Isuse
Opreşte valul furios
Căci gata stă luntrea să piară
Speranţa aproape s-a dus.

[s6]
6. Dar într-o lumină apare
La luntre se opreşte Hristos
La cârmă voi sta Eu de-acuma
Oprind orice val furios.

[s7]
7. Eu pace-ţi grăiesc acum ţie
Fii tare şi nu dispera
Căci toate supuse sunt Mie
Deci crede că Eu te-oi salva.

[order]
s1,r1,s2,r1,s3,r1,s4,r1,s5,r1,s6,r1,s7,r1