[s1]
Ascultă, Doamne, strigătele mele
Şi ia aminte la rugăciunea mea!
Căci de la capătul lumii strig la Tine
Şi-mi plânge in mâhnire inima.

[s2]
Alerg la stânca ce n-o pot ajunge
Căci e prea înaltă si singur nu răzbesc.
Căci Tu eşti adăpostul meu cel tare
În contra celor ce mă duşmănesc.

[s3]
Aş vrea să locuiesc pe veci cu Tine
Sub aripile Tale-adăpostit.
Căci Tu asculţi a-mele juruinţe
Şi moşteniri pe veci mi-ai dăruit.

[s4]
Tu dai la imparatul zile multe,
In veci, sa se lungeasca anii lui;
In veci, sa stea pe scaun de domnie,
In veci, sa stea-naintea Domnului

[s5]
Fă bunătatea şi credincioşia
Mereu să privegheze asupra mea.
Atunci primi-vei zilnic juruinţe
Şi pururi sfântu-Ţi Nume voi cânta.

[order]
s1,s2,s3,s4,s5