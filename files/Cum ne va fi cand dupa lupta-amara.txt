[s1]
Cum ne va fi când după luptă-amară
Şi după-un trai aşa împovărat,
Vom moşteni o minunată ţară,
Pământul nou, atât de aşteptat?...
Când praful scuturând de pe picioare
Ne luăm adio de la suferinţi,
Atunci ne-om şterge faţa de sudoare
Căci moştenim aşa făgăduinţi...

[s2]
Cum ne va fi când peste zări albastre,
De îngeri sfinţi vom fi întâmpinaţi,
Şi ajungând la ţinta vieţii noastre,
Vom tresălta, pe veci eliberaţi?...
Acolo-n veci e numai tinereţe,
Ai vremii dinţi nimic nu au de ros...
Un cântec nou oricine o să-nveţe
Să laude iubirea lui Hristos.

[s3]
Cum ne va fi când vom vedea pe Domnul,
Şi ochii Săi cei buni şi iubitori,
Şi-acele răni din care se vărsară
Mulţimi de stropi de sânge salvator?...
'Nainte deci, 'nainte pe cărare,
Chiar orişicât ar fi să suferim,
Răsplata e de mii de ori mai mare,
Decât ce-am şti chiar noi să ne dorim!...

[order]
s1,s2,s3