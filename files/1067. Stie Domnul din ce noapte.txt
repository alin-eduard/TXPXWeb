[s1]
Ştie Domnul din ce noapte
Am venit spre răsărit
Ştie şi din ce necazuri
Mâna Lui m-a izbăvit
Ştie Domnul câte lacrimi
Şi dureri mi-a alinat
Ştie că în ceasuri grele
Numai Domnul m-a vegheat.
1067.                                                                               Do

[s2]
2. Ştie Domnul suferinţa
Ştie cât am plâns cu amar
Dar va face să răsară
O lumină nouă iar
Ştie Domnul şi cunoaşte
Dorul sufletului meu
Şi ocara ce-am purtat-o
Când trăiam cuvântul Său.

[s3]
3. Ştie Domnul şi ce luptă
Duc să mă păstrez curat
Nici un picur de sudoare
Nu va fi de El uitat
Suferă şi taci şi rabdă
Suflete-năuntrul meu
Căci ce faci pentru iubire
Nu te uită Dumnezeu.

[s4]
4. Fraţi, surori să ştiţi cu toţii
Că Domnul nu va uita
Rănile care sunt multe
Isus le va vindeca
Cât de slab ar fi un suflet
Şi-n credinţă mititel
Orice miel şi orice oaie
Vindecă Emanuel.

[s5]
5. Tu veghează şi te luptă
Cu credinţa care-o ai
Căci va veni ceasu-n care
Socoteală ai să-i dai
Ştie Domnul să plătească
Celor ce se ostenesc
Căci din cea mai grea-ncercare
Îi mută-n Raiul cel ceresc.

[order]
s1,s2,s3,s4,s5