[s1]
/: Cu Dumnezeu în fiecare zi, :/
Aşa umbla Enoh în lumea veche
Ca doi prieteni pribegind pereche;
Şi într-o zi, călătorind mereu,
El a ajuns în cer cu Dumnezeu,
cu Dumnezeu,
El a ajuns în cer cu Dumnezeu.

[s2]
/: Cu Dumnezeu în fiecare zi, :/
Aşa umbla în vremea lui şi Noe
Şi toţi râdeau de el atunci în voie;
Dar n-au rămas sub primul curcubeu
Decât cei ce umblau cu Dumnezeu,
Cu Dumnezeu, cu Dumnezeu,
Decât cei ce umblau cu Dumnezeu.

[s3]
/: Cu Dumnezeu în fiecare zi, :/
Aşa umbla în Israel, Ilie,
Îndeplinindu-şi sfânta lui solie;
Şi-un car de foc l-a dus ca pe-un trofeu
Să umble şi în cer cu Dumnezeu,
Cu Dumnezeu, cu Dumnezeu;
Să umble şi în cer cu Dumnezeu.

[s4]
/: Cu Dumnezeu în fiecare zi, :/
Să fim şi noi în lumea de ţărână,
La pieptul Lui, să fim cu El de mână;
Şi într-o zi umblând aşa mereu,
Ne vom trezi în cer cu Dumnezeu,
Cu Dumnezeu, cu Dumnezeu.

[order]
s1,s2,s3,s4