[s1]
1.	Primeşte Mamă fiul Tău
Din căile deşarte
Destul de mult a pribegit
De casa Ta departe.
2.	Primeşte Mamă fiul Tău
Din calea cea pustie
Primeşte sufletul zdrobit
Cu mila Ta-l mângâie.
532.

[s2]
3.	Deschide-i uşa Ta cu drag
O, mamă-ndurerată
Cu lacrimi Te aşteaptă-n prag
Mai iartă-l încă o dată.
4.	Căci inima de Mamă nu-i
În lumea asta mare
Când vine fiul Său plângând
Eu să nu-i dau iertare.

[s3]
5.	Primeşte Mamă fiul Tău
Căci rana-i este mare
Căci nimeni n-o poate lega
Şi nici să-i dea iertare.
6.	Primiţi voi fraţi, primiţi surori
Pe cei căzuţi din cale
Întoarce-ţi-i din drumul rău
O, şi le daţi iertare.

[s4]
7.	O, Tu Samaritean milos
Cobori şi azi prin vale
Care de când trântiţi stau jos
Nu-s primiţi în adunare.
8.	Căci numai Tu vei mai putea
Să-i scoli din groapa adâncă
Să-ţi chemi pe nume oaia Ta
Căzută de pe stâncă.

[s5]
9.	Căci harul Tău nu s-a sfârşit
Şi nici a Ta-ndurare
Mai iartă-l iar pe cel greşit
Şi adu-l în adunare.
10.	Biserica primeşte-ţi azi
Fiul plin de-ntristare
I-ajunge cît e de zdrobit
Căci rana-i este mare.

[s6]
11.	I-ajunge cât s-a tânguit
Mâhnit sub apăsare
O, nu-L lăsa tot întristat
În lume şi-n pierzare.
12.	Iar cel rău nu va câştiga
Un suflet pe vecie
De-L vei primi în sânul Tău
O, biserică vie.

[s7]
13.	Primeşte Mamă fiul Tău
Din căile deşarte
Destul de mult a pribegit
De casa Ta departe.
14.	Primeşte Mama fiul Tău
Şi iartă-i vina toată
Căci seamăn Tu pe lume n-ai
În dragoste curată.

[s8]
15.	Deschis e cerul Tău cu drag
O, şterge a lui faţă
Cu lacrimi aşteaptă-l în prag
Mai iartă-l încă o dată.

[order]
s1,s2,s3,s4,s5,s6,s7,s8