[s1]
Laudă-L astăzi pe Domnul,
Suflet zdrobit de sarcini!
Laudă-L printre suspine,
Laudă-L printre lacrimi!

[r1]
/: Drumul slavei
Trece şi pe la cruce,
Credincioşii
Ştiu în genunchi să-L urce! :/

[s2]
Mare să-ţi fie credinţa,
Roagă-te şi fii tare.
Nu ocoli suferinţa
Ea îţi va da răbdare!

[s3]
Domnu-ţi întinde, aproape,
Mâinile Sale bune.
Scumpe-s oftările toate
Spuse în rugăciune!

[s4]
Nu e spre cer altă cale,
Mergi cu Isus întruna!
Numai pe urmele Sale
Poţi dobândi cununa!

[order]
s1,r1,s2,r1,s3,r1,s4,r1