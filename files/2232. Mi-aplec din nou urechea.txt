[s1]
2232
1. Mi-aplec din nou urechea
să înțeleg cuvântul
S-ascult ce spune ploaia
și-apoi ce spune vântul
Și dezlegându-mi mintea
de gândurile rele
Să înțeleg mesajul
covorului de stele.

[s2]
/: Din nopțile de vară,
cu miez de viață nouă,
Cu dimineți frumoase
parcă scăldate-n rouă
Când vântul care suflă
din ce în ce mai rece
Îmi spune parcă-n taină,
căci vara iarăși trece :/.

[s3]
2. Prin vâjâitul parcă din ce în ce mai tare
Îmi amintește vântul căci vine gerul mare
Ce stinge picătura de viață
din natură
Și va schimba pământul
cu-ntreaga lui făptură.

[s4]
/:Însă între arșița din zilele de vară
Și iarna-n care totul
parcă-i sortit să moară
Exist-o toamnă lungă,
atât de minunată
Ca o speranță-n lume
de Dumnezeu lăsată :/.

[s5]
3. Toamna vei culege doar rodul muncii tale
Cu plâns de bucurie
sau lacrimi mari de jale
Căci toamna-i foarte dreaptă,
ea este rea sau bună
Știind că omul toamna,
ce-a semănat adună.

[s6]
/: Ce-i mulți cuprinși de groază, privesc bolta pustie
Căci s-au trezit la lucru-ntr-o vreme prea târzie
Au ochii plini de lacrimi
și inima amară
Privind la vremi pierdute
din zilele de vară :/.

[s7]
4. Mi-aplec din nou urechea
să înțeleg cuvântul
S-ascult ce spune ploaia
și-apoi ce spune vântul
Și dezlegându-mi mintea
de gândurile rele
Să înțeleg mesajul covorului
de stele.

[s8]
/:	Ți-ai pus vreodată-n taină măreața întrebare
În toamna sufletească
ce-aduni tu în hambare
Căci universul are
o lege neschimbată
Ce semeni, vei culege în toamna ce te-așteaptă :/.

[order]
s1,s2,s3,s4,s5,s6,s7,s8