[s1]
Şi frunzele s-au veştejit,
Căci iată toamna a venit.
An după an, se duc în zbor,
Toate se trec în viitor.

[s2]
Şi tu eşti o floare să ştii
Oricine în lume ai fi,
Odată în praf şi pământ
Cădea-vei ca frunza în vânt.

[s3]
Priveşte-n urmă anii grei
Cum au trecut ca şi un vis,
Erai copil, copiii tăi
E tot ce viaţa ţi-a promis.

[s4]
Şi tu eşti o floare pe lac
Ce apele mari o desfac,
Petalele tale se frâng
În urma rămân cei ce plâng

[s5]
Deci nu uita, şi dacă vrei
Tu iarăşi poţi să înfloreşti,
În veşnicii sunt fraţii tăi,
Depinde cum te pregăteşti.

[s6]
Un lucru aş vrea ca să ştii,
Acolo în raiul ceresc
Acolo sunt apele vii
Şi florile nu veştejesc.

[order]
s1,s2,s3,s4,s5,s6