[s1]
1. Nu te-ndoi, ci crede
Că după orice nor
E-un soare şi mai dulce
Și mai strălucitor.
614              								       La

[s2]
Nu norul este veşnic,
Ci soarele-i acel
Ce-nvinge şi rămâne
Stăpân în urmă el.

[s3]
2. Nu te uita la tine
Că eşti atât de slab,
Nici la vrăjmaşul care
Te-ar nimici degrab.

[s4]
Nu te uita la ziduri,
La porţile de fier,
La ura ce scrâşneşte,
Ci uită-te la cer.

[s5]
3. Nu te-ndoi, ci crede
Că dincolo de tot,
Veghează Dumnezeul,
Puternic Savaot.

[s6]
Că nici un păr nu-ţi cade
Că nici o clipă nu-i,
Că nu-i nici o-ncercare
Decât prin voia Lui.

[s7]
4. Şi dacă crezi puternic
Nimic nu e spre rău,
Ci totul se va-ntoarce
Spre-un şi mai bine-al tău.

[s8]
Nu te-ndoi, ci crede
Că-n ceasul cel mai greu
Clipită de clipită
Veghează Dumnezeu!

[order]
s1,s2,s3,s4,s5,s6,s7,s8