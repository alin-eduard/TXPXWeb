[s1]
Când glasul Domnului te cheamă,
O, suflet scump, de ce n-asculţi?
De ce tot mergi pe calea care
I-a dus în iad, pe cei mai mulţi.

[r1]
/: O, vino-ntoarce-te şi lasă
Păcatele în cari trăieşti!
Din mâna Domnului, iertarea
Acum, chiar azi, poţi s-o primeşti!:/

[s2]
De ce-I nesocoteşti chemarea?
De ce nepăsător petreci?
Nu-ţi pasă ţie de-al tău suflet?
De ce vrei să ţi-l pierzi, pe veci?

[s3]
Azi uşa harului-i deschisă
Şi poţi şi tu să treci prin ea;
Iertarea de păcat, te-aşteaptă!
Oare nici azi, să vii, n-ai vrea?

[s4]
Să nu mai laşi să treacă vremea!
Să nu zici: "Mâine voi veni!“
Azi poate-i ultima chemare
Şi mâine, prea târziu va fi.

[order]
s1,r1,s2,r1,s3,r1,s4,r1