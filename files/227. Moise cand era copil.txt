[s1]
1. Moise când era copil
Mama lui l-a pus pe Nil
Mama lui până l-a pus
Trei luni l-a ţinut ascuns.
227.

[s2]
2. Valul îl ameninţa
Copilaşul tot plângea
Micul nu putea să spună
Că v-avea toiag în mână.

[s3]
3. Dar sora copilului
Sta pe malul Nilului
Să privească cum se duce
Frăţiorul ei cel dulce.

[s4]
4. De la a regelui palat
Vine fiica de-mpărat
Să facă baie pe Nil
Şi-a găsit acest copil.

[s5]
5. Atunci fiica de împărat
S-a dus la al său palat
Sora pruncului cea mică
Se roagă frumos de fiică.

[s6]
6. Să-mi dai voie să mă duc
Ca să caut doică la prunc
Cine-i doică la copil
Ceea ce l-a pus pe Nil.

[s7]
7. Patruzeci de ani a stat
Copilaşul la palat
I-a pus nume la copil
Fiul meu găsit pe Nil.

[s8]
8. Doica bine-l alăpta
Copilul frumos creştea
Fiica împăratului
Purta grija pruncului.

[s9]
9. Copilul frumos creştea
Doica sfaturi îi dădea
Moise, Moise, dragul meu
Tu eşti copilaşul meu.

[s10]
10. Iată a mea familie
Aaron, Moise şi Maria
Voi cu toţii sunteţi fraţi
Veniţi de vă sărutaţi.

[s11]
11. Iată noi cu toţi suntem
Din ţinutul lui Gosen
Suntem viţă de evreu
Poporul lui Dumnezeu.

[s12]
12. Lumea asta de rău plină
Ţine cât un lat de mână
Şi se duc aceste zile
Ca suveica printre fire.

[s13]
13. Pământul e blestemat
Pentru a lui Adam păcat
Dar ne spune profeţia
C-are să vină Mesia.

[s14]
14. Moise când s-a făcut mare
N-a vrut cinste şi onoare
A ieşit la fraţii săi
Şi a văzut cum trăiesc ei.

[s15]
15. El numit n-a vrut să fie
Om mare-n împărăţie
Ci mai bine el a vrut
Să îndure necaz mult.

[s16]
16. Vrând dreptate ca să facă
Între fraţii săi îndată
Vrând să sufere din greu
Cu poporu’ lui Dumnezeu.

[s17]
17. Moise nu s-a bucurat
De plăceri s-a depărtat
Pentru o clipă de păcat
N-a vrut să fie întinat.

[s18]
18. Ci el a nesocotit
Comorile din Egipt
El avea a sa privire
Pironit spre răsplătire.

[s19]
19. Prin credinţă a părăsit
El Egiptul şi-a fugit
El nu s-a înspăimântat
De mânia de-mpărat.

[s20]
20. Din Egipt când a fugit
În Madian s-a oprit
Aici s-a căsătorit
Ca străin a locuit.

[s21]
21. Domnul i s-a arătat
Şi Moise când s-a uitat
Rugul era tot un foc
Nu se mistuia deloc.

[s22]
22. Şi Dumnezeu l-a chemat
Pe nume l-a-mbărbătat
Şi l-a trimes în Egipt
La poporul său iubit.

[s23]
23. Ca să-l scoată din Egipt
Poporul din greu robit
Şi să-l ducă în Canaan
Cum a promis lui Avraam.

[order]
s1,s2,s3,s4,s5,s6,s7,s8,s9,s10,s11,s12,s13,s14,s15,s16,s17,s18,s19,s20,s21,s22,s23