[s1]
6
Tu totdeauna, Doamne, eşti cu mine
Şi nici o clipă singur nu mă laşi,
Tu eşti mereu puterea ce mă ţine
Din cel dintâi la cel din urmă pas.

[s2]
5
Tu nu mă laşi şi nu mă uiţi vreodată,
Străbat cu Tine munţi înalţi şi lunci,
Eu n-am să văd nici moartea niciodată,
Cu Tine-alături am să fiu şi-atunci.

[s3]
4
Cu Tine-n gând străbat în zori cărarea,
Cu Tine-n gând, veghez în ceas târziu,
Când Tu mă mustri simt în piept mustrarea
Şi când Te bucuri totdeauna ştiu!

[s4]
3
Tu nu m-alungi Isuse de la Tine,
Ci eşti mereu în mine ca o stea,
Mi-ai pus în suflet, Doamne, o speranţă
Cum nu e nimeni să mi-o poată da!

[s5]
Au fost odată râuri de păcate
Dar sângele salvării a scris "Nu!",
Oricâte-au fost, eu le-am uitat pe toate
Şi bine ştiu că le-ai uitat şi Tu.
2

[s6]
1
Sunt fericit chiar dacă vrei să sufăr,
Când valuri vin şi vânturi grele bat,
Plutesc pe ape ca un fir de nufăr
Pe care Tu-l păstrezi mereu curat!

[s7]
0
Îţi mulţumesc că eşti cu mine-n lume,
Îţi mulţumesc că mă iubeşti mereu,
Îţi mulţumesc că Tu mi-ai dat un nume,
Că-n Tine sunt şi Tu eşti Dumnezeu!

[order]
s1,s2,s3,s4,s5,s6,s7