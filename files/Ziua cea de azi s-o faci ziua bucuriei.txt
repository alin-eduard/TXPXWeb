[s1]
Ziua cea de azi
s-o faci ziua bucuriei,
De cu zori tu să-i îmbraci
mantia făcliei
Şi să-i pui pe cap cununi,
stelele iubirii
Iar în poală să-i aduni
roadele sfinţirii.

[s2]
Râvnitor tu să-i veghezi
clipele preasfinte,
Fără pierderi s-o aşezi
Domnului ‘nainte.
Prin trăirea ta
s-o ai prietenă curat
Pentru-atunci când o să stai drept, la judecată.

[s3]
Ziua cea de azi
s-o faci zi de sărbătoare,
Pentru Dumnezeu
s-o-mbraci în podoabe rare!
Şi să te-nsoţească-n veci
dulcea ei lumină,
Fericirea s-o petreci,
plină, tot mai plină.

[order]
s1,s2,s3