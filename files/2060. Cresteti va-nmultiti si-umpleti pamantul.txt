[s1]
2060
Creșteți vă-nmulțiți
și-umpleți pământul
Răsuna-n Eden porunca Sa
Toate-i împlineau atunci Cuvântul
De la început așa era
/: Toate erau puse-n armonie
Toate calea sfântă o urmau
Creatoru-așa a vrut să fie
Marele și Sfântul Dumnezeu. :/

[s2]
2. Atotziditorul cu iubire
Chiar după asemănarea Sa
L-a făcut pe om ființă vie
Să-și arate în el slava Sa
/:Și-al Său plan aici să dăinuiască
Dumnezeu o coastă i-a luat
O femeie să îi plămădească
Căci El este-un Meșter minunat :/

[s3]
3. Să desăvârșească această taină
L-a trimis pe Fiul Său Isus
Să îmbrace-a suferinței haină
Pe pământ să sufere nespus
/: Să-și răscumpere de-aici mireasa
Pentru nunta ce s-a pregătit
Să-și prezinte cerului aleasa
Pentru care atât a suferit :/

[s4]
4. Împlinind porunca cea Divină
Astăzi cu iubire amândoi
Ați venit în marea Lui grădină
Facă-și El lucrarea Sa în voi
/: Fie-vă căminul pân′ la moarte
Colțul drag și raiul cel frumos
Doar de bucurii să aveți parte
De la Domnul nost′ Isus Hristos :/

[order]
s1,s2,s3,s4