[s1]
Învaţă-mă s-ascult Cuvântul, Stăpânul meu preabun
Chiar de s-ar despica pământul
Şi fioros ar bate vântul,
Învaţă-mă s-ascult Cuvântul şi lui să mă supun,
Şi Lui să mă supun!

[s2]
Învaţă-mă să fiu statornic în rânduiala Ta,
Fă-mi sufletul mereu mai dornic
În ascultare tot mai spornic,
Învaţă-mă să fiu statornic şi să rămân aşa,
Şi să rămân aşa!

[s3]
Învaţă-mă lucrarea-Ţi toată şi-ntreg să fiu în ea,
Dă-mi o cunoaştere curată,
De rătăcire dezlegată,
Învaţă-mă lucrarea-Ţi toată, să nu-mi fac voia mea,
Să nu-mi fac voia mea!

[s4]
Învaţă-mă deplin iubirea, păzeşte-mă de rău,
Să-mi înnoieşti prin ea simţirea,
Spre Tine să-mi îndrepţi privirea,
Învaţă-mă deplin iubirea şi Adevărul Tău,
Şi Adevărul Tău!

[s5]
În toate să mă-nveţi pe mine, Stăpânul meu ceresc,
Căci numai învăţat de Tine
Pricep ce-i rău şi ce e bine,
Pricep Scripturile divine şi ştiu cum să trăiesc,
Şi ştiu cum să trăiesc!

[order]
s1,s2,s3,s4,s5