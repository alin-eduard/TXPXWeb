[s1]
V-aţi rugat să vină clipa
Naintea Domnului să fiţi
Fericiţi să vă daţi mâna
Prin iubire vă uniţi
Domnul binecuvântării
Peste voi va revărsa
Roua păcii si-a iubirii
Vă inunde inima.

[r1]
/: Cu Domnul calea s-o porniţi
Pe braţul său vă sprijiniţi
Iar dragostea vă va uni
Şi fericirea va domni :/

[s2]
Iar acum la sărbătoare
Cu toţii ne-am adunat
Bucuroşi că ziua mare
Pentru voi s-a arătat
Ne rugăm ca Domnul slavei
Să coboare peste voi
Cu putere şi răbdare
Şi nădejde în nevoi.

[s3]
Când momente de-ncercare
În viaţă se vor ivi
Doar la Domnul e-alinare
Mâna Lui vă va-ntări
Voi să-i mulţumiţi în toate
De e soare, de sunt nori
Căci numai la EL se poate
Preschimba spinii în flori.

[order]
s1,r1,s2,r1,s3,r1