[s1]
1978
1. De eşti un fiu al luminii
Şi-un rob adevărat
Pe drumul spre lumină
Câţi paşi ţi-au sângerat?

[s2]
2. De eşti un fiu al slavei
Şi dacă mergi spre rai
Din luptă către ele
Tu câte rane ai?

[s3]
3. De eşti un fiu al credinţei
Şi dacă spui c-o vezi
Ce-ai dat din tine însuţi
Să-ntinzi hotarul ei?

[s4]
4. De eşti un fiu al iubirii
Şi vrei s-o ai în veci
Prin câte flăcări pică
Spre ea mai poţi să treci?

[s5]
5. De eşti un fiu al Celui
De care cânţi şi spui
Cât ai jertfit în viaţă
Să porţi Cuvântul Lui?

[s6]
6. Din jertfe şi din lupte
Şi felul cum le-ai dat
Hristos te va cunoaşte
De fiu cu adevărat.

[order]
s1,s2,s3,s4,s5,s6