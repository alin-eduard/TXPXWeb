[s1]
Cînd Soarele răsare dimineaţa
Şi raza lui îmi luminează faţa
Îţi mulţumesc, Isus, de viaţa ce-o trăiesc
Prin harul binecuvîntării Tale.
Privesc natura cu a ei splendoare
Şi Universul ce Îţi dă onoare
Isuse, Domnul meu, Te onorez şi eu
Mă-nchin ,naintea Ta cu mulţumire.

[s2]
Doamne-n Tine eu mă-ncred
Nu mă îndoiesc de iubirea Ta !
Tu eşti adăpostul meu
Cetăţuia mea în noaptea grea !
Doamne-n Tine eu mă-ncred
În Cuvîntul Tău plin de adevăr !
Tu eşti fericirea mea
Tu îmi dai cîntări de laudă !

[s3]
Numele Tău e binecuvîntare
Iubirea Ta cuprinde-ntreaga zare
În inima mea eşti, Isuse, străluceşti
Mai tare ca orice rază de Soare.

[s4]
Mă simt înconjurat de-a Ta iubire
Şi sufletul mi-e plin de bucurie
Viaţa mea Tu eşti, Isuse, străluceşti
Mai tare ca orice rază de Soare.

[order]
s1,s2,s3,s4