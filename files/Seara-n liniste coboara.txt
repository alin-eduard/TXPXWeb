[s1]
Seara-n linişte coboară,
Ziua-n linişte-o sfârşim;
La un loc cu toţii iară,
Sfinte Tată-Ţi mulţumim.

[r1]
/: Mulţumim, mulţumim
Sfinte Tată-Ţi mulţumim! :/

[s2]
Tu ne-ai dat puterea toată
Munca noastră s-o-mplinim,
Pentru mila Ta bogată,
Sfinte Tată-Ţi mulţumim.

[s3]
Ai făcut cu-ndestulare
Pâinea zilei s-o primim,
Pentru grija-Ţi iubitoare
Sfinte Tată-Ţi mulţumim.

[s4]
Somn cu pace, noapte bună,
De la Tine noi dorim
Şi-ncă-odată împreună
Sfinte Tată-Ţi mulţumim.

[order]
s1,r1,s2,r1,s3,r1,s4,r1