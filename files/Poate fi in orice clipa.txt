[s1]
Poate fi în orice clipă
Revenirea lui Isus
S-ar putea să fie noaptea
Când va coborî de sus
S-ar putea să te surprindă
Când Îl vei vedea venind
De aceea să fii gata
Să-L întâmpini orişicând

[s2]
Eu aştept în orice clipă
Glasul trâmbiţei de sus
Când trompetele răsună
Universul e supus
Fericit voi fi atunci
Când va fi să vină iar
Când voi sta faţă în faţă
Transformat voi fi prin har

[s3]
S-ar putea în orice clipă
Să revină printre nori
Să ai viaţa pregătită
Nu numai de sărbători
Deci în lupta cu păcatul
Ţine garda tot mai sus
Crede că va fi aievea
Revenirea lui Isus

[s4]
Te-aşteptăm în orice clipă
Vino Doamne mai curând
Când trompetele răsună
Judecata anunţând
Vom fi fericiţi de-a pururi
În viaţa de apoi
Să formăm a Ta Mireasă
Vino Doamne iar la noi

[s5]
Noi vom părăsi pământul
Cu cei sfinţi vom fi răpiţi
Şi vom fi cu El în slavă
Sus în ceruri răsplătiţi
Toată truda şi durerea
Pentru noi se va topi
Va rămâne bucuria
Cu Isus în veşnicii

[s6]
Ce frumoasă va fi ziua
Când Isus va reveni
Când trompetele răsună
Toţi cei sfinţi cu El vor fi
Faţa-I binecuvântată
Bucuroşi o vom vedea
Când pe nori Mântuitorul
Va răpi Biserica

[order]
s1,s2,s3,s4,s5,s6