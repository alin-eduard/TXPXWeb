[s1]
438.
1.Domnul meu Isus Hristos
Pentru mine un păcătos
Dragostea Ţi-ai arătat
Când pe cruce ai fost 'nălţat.

[s2]
2.Vreau din plin s-arăt şi eu
Dragostea mereu, mereu
Nu prin vorbă şi prin gând
Ci prin jertfă şi lucrând.

[s3]
3.Domnul meu Isus iubit
Tu pe mine m-ai primit
Când eram vrăjmaşul Tău
Răzvrătit, viclean şi rău.

[s4]
4.Vreau ca Tine să iubesc
Pe acei ce mă urăsc
Dă-mi Tu haru’ acesta sfânt
Şi în fapte şi în cuvânt.

[s5]
5.Domnul meu prea bun Păstor
Ai aprins în mine-un dor
Pentru veşnicul Tău cer
Pentru cele ce nu pier.

[s6]
6.Vreau în dragoste s-aprind
Pe toţi care-i văd pierind
Şi-nspre harul Tău de sus
Să-i îndrepţi, Isus, Isus.

[order]
s1,s2,s3,s4,s5,s6