[s1]
Doamne sfinte, prea-ndurate
Vino, fii şi azi cu noi,
Astăzi şi întotdeauna
Protejează-ne-n nevoi!
Întăreşte paşii noştri
Pe al vieţii drum spinos,
De ispită ne fereşte
Şi de tot ce-i stricăcios.

[s2]
Dă-ne azi din apa vieţii
Un pahar curat şi plin,
Dă-ne pâinea Ta cerească,
Mană sfântă, dar divin!
Lasă soarele dreptăţii
Să-şi reverse peste noi
Razele vindecătoare
Ce creează inimi noi.

[s3]
Te rugăm să vii, Părinte,
Fă din noi un Templu sfânt,
Tu în noi şi noi în Tine
Cât vom fi pe-acest pământ.
Ca făpturi din nou născute,
Facle pururi vii să fim
Prin purtări şi fapte sfinte
Numele să-Ţi proslăvim!

[order]
s1,s2,s3