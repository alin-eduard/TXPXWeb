[s1]
În seara Cinei, când Tu, Isus,
Spre jertfă trupul întreg Ţi-ai pus,
//:Adus-ai vieţii nou răsărit,
Prin moartea-ţi crudă ne-ai mântuit.://

[s2]
În seara Cinei Tu ne-ai deschis
O poartă vie spre paradis,
//:Adus-ai harul ce ne-a unit,
Prin jertfa-Ţi sfântă ne-ai mântuit.://

[s3]
În seara Cinei ne-ai învăţat
Al părtăşiei izvor curat.
//:Iubirea-Ţi dulce Te-a dăruit;
Prin jertfa crucii ne-ai mântuit.://

[s4]
În seara Cinei ne-ai dat îndemn
S-avem în inimi al morţii semn,
//:Prin vin şi pâine să ne-amintim
Că-n jertfa-Ţi mare ne mântuim.://

[order]
s1,s2,s3,s4