[s1]
Oameni din lume, regi cu renume
Timpul şi anii au şters -
Lucruri măreţe, piscuri răzleţe
Ce se-nalţă-n Univers
Trec fără urmă, c-a mării spumă
Şi vezi doar atît, că s-au dus.
Dar este-o ţară unde-i primăvară
Şi timpul nu zboară, că-i Rege Isus.

[r1]
Nu vrei şi tu azi cu mine să mergi ?
Astăzi e timpul cînd poţi să alegi !
Poarta cea strîmtă deschisă e încă
Isus te mai cheamă şi-acum
Şi-ţi dă putere să mergi pe-al Său drum.

[s2]
Poţi să laşi totul, să cîştigi locul
Care în cer ţi-e promis.
În urmă-s toate, chiar mamă şi frate
Cum Domnul Isus a zis:
<Voi să ştiţi bine, că vrednici de mine
Sînt doar acei ce-au predat
Inima toată şi fără de pată
Pe calea cea dreaptă cu drag
M-au urmat! >

[order]
s1,r1,s2,r1