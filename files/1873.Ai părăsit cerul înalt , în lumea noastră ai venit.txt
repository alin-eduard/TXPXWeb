[s1]
1873
1. Ai părăsit cerul înalt
În lumea noastră ai venit
Chip de om ai îmbrăcat
Fiindcă-atât ne-ai iubit
Venit-ai să te naști în iesle
Iar mai apoi să fii jertfit
O , Doamne ai lăsat splendoarea
Fiindcă atât ne-ai iubit.

[r1]
Cor: /:Golgota , loc de chin amar
La Golgota s-a împlinit Cuvântul
Golgota , acolo pe Calvar
S-a împăcat cerul cu pământul.:/

[s2]
2. Noi trebuia să fim pierduți
Şi alungați din fața Ta
Fiindcă păcatele din noi
Spuneau osândă-n fața Ta
Ne-ai arătat a Ta iubire
Cum nu se poate-asemăna
Ne-ai arătat cât ne iubești
Că te-ai jertfit pe Golgota.

[s3]
3. Ai înviat dintre cei morți
Apoi la cer te-ai înălțat
Iar sângele ce-a curs cu-amar
De păcate ne-a spălat
Prețul tău e-atât de mare
Oare cu ce să-ți răsplătim?
Dar vrem viața ce ne-ai dat
Ție pe veci să-ți dăruim.

[order]
s1,r1,s2,r1,s3,r1