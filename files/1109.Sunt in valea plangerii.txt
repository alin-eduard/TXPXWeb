[s1]
1109.                                                         Mi b
1.Sunt în valea plângerii,
Dar eu cânt şi-s bucuros
Fiindcă merg
Spre veşnicii
Călăuză mi-e Hristos

[s2]
Nu mă tem că aş putea
Să mă rătăcesc de-acum
Căci Isus îmi este farul
Şi tovarăşul de drum.

[s3]
2. El mă duce la izvoare
Şi la grasele păşuni
Mă călăuzeşte-ntruna
Prin semne
Și prin minuni

[s4]
Da, eu ştiu că mă iubeşte,
Fiindcă spune prin Cuvânt
Toţi acei ce Îl urmează
Au sprijin pe Duhul Sfânt.

[s5]
3. Chiar de-ar fi
Să se pornească
Lumea toată contra mea
Nu mă tem,
Căci am pe Domnul
El este salvarea mea

[s6]
Ca şi David spre Goliat,
Merg contra duşmanului,
Merg la luptă fără teamă,
În Numele Domnului.

[s7]
4.Înarmat sunt
Pentru luptă
Credinţa îmi este scut
Port în inimă pe Domnul
Sabia Duhului Sfânt

[s8]
Încălţări am în picioare
Râvna Evangheliei
Iar în inimă Cuvântul
Sfânt al Adevărului.

[s9]
5. Platoşa neprihănirii
Eu atunci am îmbrăcat
Pe cap coiful mântuirii
Dat de Domnul minunat

[s10]
Deci, am toată armătura
Împotriva celui rău
Eu am sprijin şi nădejde
Pe Slăvitul Dumnezeu.

[s11]
6.Cine poate
Să mă-nvingă
Când lui Isus m-am predat
Când urmez
Pe Domnul slavei
Minunatul Împărat

[s12]
Aleluia, Aleluia
Eu Îi cânt de pe pământ
Binecuvântat să fie
Tatăl ,Fiul,Duhul Sfânt.

[order]
s1,s2,s3,s4,s5,s6,s7,s8,s9,s10,s11,s12