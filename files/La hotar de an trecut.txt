[s1]
La hotar de an trecut,
Suflete, te-opreşte,
Peste drumul petrecut,
Înapoi priveşte,
Câte taine, câte stări
Fericit trăite,
Câte binecuvântări,
Zilnic înnoite!

[s2]
Câte lacrimi şi căinţi,
Urmelor lăsate,
Câte jertfe şi dorinţi
Dragostei curate,
Ce ‘nălţări şi ce căderi
Ne-au uimit privirea,
Ce comori şi ce dureri
Umplu amintirea!

[s3]
Am lăsat prin nopţi de chin
Soare şi morminte,
Urme celor care vin
Peste veci ‘nainte,
Am lăsat pe drum de jar
Sânge şi izvoare,
Mărturii de cânt şi har
Vremii viitoare!

[s4]
Dumnezeule slăvit,
Inima se-nchină,
Fă din tot ce Ţi-am jertfit,
Cale de lumină.
Fă lucrarea Ta de har
Oaste nesfârşită,
Peste ultimul hotar
S-o vedem slăvită!

[order]
s1,s2,s3,s4