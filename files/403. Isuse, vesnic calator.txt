[s1]
403.
1.Isuse, veşnic călător
Prin lumea de păcate,
/:Tu baţi străin şi iubitor
La uşile-ncuiate:/.

[s2]
2.Nimic Tu nu ceri nimănui:
Când baţi aştepţi să vină
/:Ai vrea să laşi, în pieptul lui,
Din pacea Ta divină:/.

[s3]
3.Ai vrea din viaţa Ta să-i dai,
Căci viaţa lui e moartă;
/:Dar el nu vrea ...
Tu plângi şi stai
Afară lângă poartă:/.

[s4]
4.Tu, Regele iubit ai vrea
Pe veci să stai cu dânsul;
/:Tu baţi şi-aştepţi, dar el nu vrea
Şi stând, îţi vine plânsul:/.

[s5]
5.Eram copil când Te-am văzut
La uşa mea străine ...
/:Şi să-Ţi deschid ai tot bătut,
Să intri şi la mine:/.

[s6]
6.De-atunci trecură ani şirag
Din viaţa-mi amărâtă,
/:Tu tot ai plâns, străine drag,
La uşa zăvorâtă:/.

[s7]
7.Târziu Ţi-am auzit
Din nou chemarea Ta duioasă
/:Înceată, stinsă-n intr-un ecou:
"O lasă-Mă în casă!":/.

[s8]
8.O, lasă-n suflet să străbat,
Cu pacea Mea cerească
/:Cât ceru-n lung şi lumea-n lat
Nu pot să-ţi dăruiască:/.

[s9]
9.Dar lumea-mi spune să Te las
Afară şi-astă dată;
/:Tu iar la uşă ai rămas
Şi uşa-i încuiată:/.

[s10]
10.Te-am auzit, ani mulţi de-a rând,
Chemându-mă pe nume,
/:Dar n-am deschis ...
Iar Tu, plângând,
Te-ai dus, străin, prin lume ...:/.

[s11]
11.Dar astăzi singur mă-nfior
De-a mele fapte rele;
/:Isuse, eu Te chem cu dor,
În noaptea vieţii mele! ...:/.

[s12]
12.Mai vino iar Isuse blând!
Mai bate înc-o dată!
/:Te-aştept cu sufletul plângând
Şi uşa-i descuiată:/.

[order]
s1,s2,s3,s4,s5,s6,s7,s8,s9,s10,s11,s12