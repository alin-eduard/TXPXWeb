[s1]
Vorbeşte-mi, Doamne, că sunt rob
Şi robul Tău ascultă !
/: Mai toarnă-mi iar ulei în ciob
Mai dă-mi din grâul Tău un bob
Şi dragoste mai multă ! :/

[s2]
Vorbeşte-mi, Doamne, că sunt gol
Şi-mi bate-n suflet vântul !
/: Mulţimi de corbi îmi dau ocol
De când pe-al inimii pristol
Ţi-ai aşezat Cuvântul. :/

[s3]
Vorbeşte-mi, Doamne, că în piept
Mi-e inima firavă !
/: Nebun mă face-orice-nţelept
Dar eu cu mai mult dor Te-aştept
în vreme de zăbavă. :/

[s4]
Mai dă-mi din pâinea Ta un drob
Şi flacără mai multă !
/: Chiar dacă-s fiu şi nu sunt ciob
Dar eu din dragoste sunt rob
Şi robul Tău ascultă ! :/

[order]
s1,s2,s3,s4