[s1]
1. Călători unde vă duceţi
În mâini cu toiegele
Spre ce ţară vreţi să mergeţi
Răbdând oboselile?
397

[s2]
2. Înspre ţara mult dorită
Vrem să mergem noi acum,
Căci ne-a fost făgăduită
Dacă cuvântul împlinim.

[s3]
3. Nu vi-i teamă oare, vouă
Că sunteţi puţini şi slabi
E vreun rege ce vă cheamă
De vă ştiţi aşa de bravi?

[s4]
4. Nu ni-i teamă de nimic
Căci avem Mântuitor
Noi nu ştim ce este frica
El ne-ajută tuturor.

[s5]
5. Dar în ţara mult dorită,
Unde mergeţi voi acum
Va fi lumea fericită
De-ar pleca pe-al vostru drum.

[s6]
6. Dar şi multă fericire
Vom avea acolo sus
Vom privi cu bucurie
Tronul Domnului Isus.

[s7]
7. Vrem, atunci şi noi să mergem
Dacă vreţi să ne primiţi
Şi ne hotărâm că trecem
Prin oricâte suferinţi.

[s8]
8. Vă primim cu grabă mare
Căci Hristos ne-a poruncit
Să primim pe orişicare
Dacă ei s-au pocăit.

[order]
s1,s2,s3,s4,s5,s6,s7,s8