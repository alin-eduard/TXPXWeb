[s1]
Când vom intra pe-a tale porţi de aur,
Ierusalime loc iubit şi sfânt
/: Tot cerul va fi plin de osanale
Spre slava Celui pururi drept şi sfânt :/

[s2]
Uimiţi de-atâta sfântă măreţie,
Scăpaţi de totul ce ne-a frământat;
/: În veci de veci cânta-vom numai Ţie
Şi sângelui ce ne-a răscumpărat :/

[s3]
Cu ochii-n lacrimi de bucurie sfântă
Scăldaţi în raza soarelui dorit
/: Nesăturaţi de faţa Lui cea blândă
Îi vom cânta pe veci că ne-a iubit :/

[s4]
Pe străzi de aur ca sticla străvezie,
Cu toţi cei dragi şi scumpi ce i-am iubit
/: Cânta-vom veşnic salvă, numai Ţie,
De dragostea cu care ne-ai iubit :/

[s5]
Ierusalime vei auzi cântarea,
Ce îngerii nicicând nu ţi-au cântat
/: Atunci în ziua când va fi salvarea
Poporului pe veci răscumpărat :/

[s6]
Când întristarea din inimi va fi ştearsă
Şi fericirea veşnică va fi;
/: Dorita noastră, o scumpa noastră casă,
Ierusalime, când te vom zări? :/

[order]
s1,s2,s3,s4,s5,s6