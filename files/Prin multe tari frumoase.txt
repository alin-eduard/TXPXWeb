[s1]
Prin multe ţări frumoase,
În viaţa, am trecut
Şi-atâtea văi şi dealuri
Frumoase am văzut;
/: Dar nici un deal din lume
Nu m-a atras aşa
Ca dealul ce pe nume
Se cheamă Golgota. :/

[s2]
Acesta nu se-nalță
Cu vârful pan' la nori;
Pe culmea lui,
Zăpada nu cerne albe flori.
/: Şi totuşi nici pe-un munte
Nu m-am simţit aşa
De Dumnezeu aproape
Ca sus, pe Golgota. :/

[s3]
Nu-s brazi înalţi acolo,
Nici iarbă verde jos,
Dar este, sus pe munte,
Un lucru preţios:
/: E crucea răstignirii,
Şi jertfa de pe ea
Ne data mântuirea...
Aceasta-i Golgota! :/

[s4]
Şi nu sunt nici izvoare
pe dânsul când priveşti,
Nici râuri curgătoare
de ape pământeşti,
/: Dar este, sus pe cruce,
Izvorul minunat
Ce greşurile lumii
Le-a şters şi le-a spălat. :/

[s5]
De-acolo, şi tâlharul
Se-ntoarce credincios;
Şi mântuit se-ntoarce
Căitul păcătos.
/: Acolo, vezi pe Domnul
Când plângi sub crucea Sa;
Acolo-i bucuria:
Veniţi, la Golgota! :/

[order]
s1,s2,s3,s4,s5