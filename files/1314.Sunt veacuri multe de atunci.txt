[s1]
1314.      Sol
1.  Sunt veacuri multe de atunci
Şi ani şi ani s-au dus
De când la cer s-a înălţat
Mântuitorul nost-Isus.
/: Dar vremurile s-au scurtat
Şi timp mult nu mai este
Căci tot ce-i scris e-adevărat
Scriptura se-mplineşte:/

[s2]
2. Privirea mea se-ndreaptă-n sus
Spre tronul de-ndurare
Stau umilit şi-aştept supus
Să-i văd a Lui lucrare.
/: Aştept cu dor şi mă silesc
Chiar dacă lupta-i mare
Să pot pe nori să-L întâlnesc
În marea sărbătoare:/

[s3]
3.  Dar eu sunt slab şi neînsemnat
Şi adesea cad pe cale
Dar Domnul meu e minunat
Eu stau sub mâna-I tare.
/: Chiar de-s lovit şi prigonit
Şi adesea-s frânt pe cale
Nădăjduiesc să ajung sus
În ţara cea cu soare:/

[s4]
4.  Oricât mai e de aşteptat
Vreau să stau în iubire
Chiar dacă mulţi s-au depărtat
Eu L-aştept pe-al meu Mire.
/: Să-L văd pe nori înconjurat
De-a cerului oştire
În Sfânt veşmânt de Împărat
În slavă şi-n mărire:/

[order]
s1,s2,s3,s4