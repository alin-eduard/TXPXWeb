[s1]
Prin tot ce fac, prin tot ce sînt
Să fiu o candelă-a iubirii
Şi-n trecerea mea pe Pămînt
Să dau tărie strălucirii.
Harul Tău mă facă cum Tu ai vrea
/: Isuse, să-Ţi placă viaţa mea ! :/

[s2]
În mîna Ta m-ai liniştit
Isuse, să rămîn oriunde
Prin Tine m-ai desăvîrşit
În suflete să pot pătrunde.
Harul Tău mă facă cum Tu ai vrea
/: Isuse, să-Ţi placă viaţa mea ! :/

[s3]
Comoara harului frumos
S-o port deplin tot mai curată
Prin straiul meu, mai luminos
S-arăt pe calea-Ţi minunată.
Harul Tău mă facă cum Tu ai vrea
/: Isuse, să-Ţi placă viaţa mea ! :/

[s4]
Cu litere de foc mereu
Să scriu pe viaţa mea <iubire>
E chipul Tău de Dumnezeu
Prin care-mi dai desăvîrşire.
Harul Tău mă facă cum Tu ai vrea
/: Isuse, să-Ţi placă viaţa mea ! :/

[order]
s1,s2,s3,s4