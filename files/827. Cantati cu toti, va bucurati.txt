[s1]
Cântaţi cu toţi,
Vă bucuraţi
Puţin a mai rămas
Oricât ar fi
Crucea de grea
Din ea să nu tăiaţi.
827.								    Fa

[s2]
/: Încă puţin a mai rămas
Isus din nou va reveni
Să-Și ia Mireasa sus la cer
Prin Duhul Sfânt o va răpi.

[s3]
2. Mulţi au căzut
Sub crucea grea
De griji şi de poveri
Dar Dumnezeu
Prin Duhul Sfânt
Le-a dat mereu puteri.

[s4]
/: Chiar dacă mergi
Spre cer plângând
Curând toate le vei uita
Isus Hristos cu mâna Sa
El îți va şterge lacrima :/

[s5]
3. Chiar dacă treci
Prin încercări
Frate nu te lăsa
Tu strigă-ntruna la Isus
El e scăparea ta.

[s6]
/: El e salvarea tuturor
Ce s-a-ncrezut numai în El
El e Fiul lui Dumnezeu
Isus Hristos Emanuel :/

[s7]
4. Chiar dacă
Valuri vin mereu
Şi bat în barca ta
Tu nu uita că Dumnezeu
Îţi stă alăturea.

[s8]
/:Tu urcă-ţi
Crucea până sus
Acolo sus la Golgota
Unde Isus cel răstignit
Îţi va lua povara ta :/

[order]
s1,s2,s3,s4,s5,s6,s7,s8