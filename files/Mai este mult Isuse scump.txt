[s1]
Mai este mult, Isuse scump,
din noaptea-aceasta grea ?
Mai este mult, mai este mult ?
O, când vei apărea ?

[s2]
Străjerule, străjerule !
Ah, zorii nu răsar !
Mai este mult pân, vom sosi
la-al cerului hotar ?

[s3]
Atâţi Te-aşteaptă azi, Isus,
şi-n taină ard de dor
Atâţi ar vrea ca să-i ridici
la Tine-n albul nor.

[s4]
Atâţi ar vrea ca să le dai
aripi de porumbel
Să zboare sus la Tine-n rai,
lângă preasfântul Miel.

[s5]
Mai este mult, Isuse drag,
o, când o să ne iei ?
Atâţi Te-aşteaptă azi în prag,
aprinşi de dor văpăi.

[s6]
Atâţi Te-aşteaptă suspinând,
veghind în noaptea grea
Aprinşi de dorul Tău, Isus !
O, când vei apărea ?

[s7]
Nu zăbovi, Isuse scump,
grăbeşte ca să vii
Căci zi de zi cad mulţi răpuşi
şi căile-s pustii.

[s8]
Nu ne lăsa să disperăm
ci vino mai curând
Să fim pe veci de veci ai Tăi,
cu Tine-n cerul sfânt !

[order]
s1,s2,s3,s4,s5,s6,s7,s8