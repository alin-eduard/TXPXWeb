[s1]
Nu mai spune-a ta durere,
frate, nimănui!
Povesteşte-I tot necazul
numai Domnului!
N-alerga cu grijurile
tale sufleteşti
Nici la prieteni, nici la oameni,
să le povesteşti!

[s2]
Oamenii nu pot s-aline
suferinţa ta,
Prietenii nu pot s-ajute
orişicui ar vrea,
Însă Cel din veşnicie
binecuvantat
A venit întotdeauna
la câţi L-au chemat.

[s3]
De plângi astăzi şi te doare,
mâine vei cânta;
Cel ce ştie-a face rana
o va vindeca.
Nu pierde curajul,
frate, nu te întrista!
Rana ta nu e spre moarte,
ci spre slava Sa.

[s4]
Şi când tu vei întelege,
vei dori mereu
Pe Acela ce nu uita
de poporul Său,
Căci obrajii tăi cu lacrimi
au fost adăpaţi,
Dar în veşnicia slavei
vor fi mangâiaţi.

[s5]
Deci, te du la Domnul, frate,
El te-a ridica!
Rana ta cea grea de moarte
o va şi lega.
Şi astfel vei fi de-a pururi
de El uşurat,
Căci aşa cum El lucrează
nimeni n-a lucrat!...

[s6]
Doamne, peste-a noastră faţă,
toarn-al Tău alin!
Peste ceaţa vieţii noastre
toarn-al Tău senin!
Doamne, varsă-a Ta putere,
mângâierea Ta!
Peste noi întinde-Ţi braţul,
dă-ne pacea Ta!

[order]
s1,s2,s3,s4,s5,s6