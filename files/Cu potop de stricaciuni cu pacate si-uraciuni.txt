[s1]
Cu potop de stricăciuni,
cu păcate şi-urâciuni,
S-a-ntinat acest pământ. (toţi)
Doamne cine ar putea
să ajungă-n Ţara Ta,
Când Tu eşti atât de sfânt.

[s2]
Din mijlocu-acestei lumi,
Te chemăm în rugăciuni.
Suntem răi nu suntem buni,
dar strigăm spre Tine.
Doamne ştim suntem greşiţi,
şi am fost nesocotiţi.
Dar venim acum smeriţi,
iartă-ne stăpâne.

[s3]
Suntem căldicei şi goi,
cu Satan în crunt război.
Doamne-ndură-Te de noi.
După curăţia Ta
nu puteam în Cer intra.
De n-ar fi fost Golgota.

[s4]
Cine-ar fi fost mântuit,
şi de moarte izbăvit.
Dacă nu ne-ai fi iubit,
în dragostea-Ţi mare.
N-ar fi stat în faţa Ta,
în picioare nimeni.
De n-ar fi fost jertfa Ta,
Jertfă de Salvare.

[s5]
Dacă-n seamă ne-ai ţinea,
a noastră purtare rea.
Negreşit ne-ai nimici.
Dar Tu Doamne doar ne cerţi,
ne primeşti şi iar ne ierţi.
Căci ne vrei în veşnicii.

[s6]
De aceea-Ţi mulţumim,
şi de toate ne căim.
Şi pentru tot ce greşim,
îţi cerem îndurare.
La al Tău tron ne-aplecăm,
şi-un cuvânt doar aşteptăm.
Spune-l Doamne, te rugăm,
doar atât: „Iertare!”

[order]
s1,s2,s3,s4,s5,s6