[s1]
De-atâtea ori Te-am întristat
Şi te-am privit cu silă
De-atâtea ori Te-am supărat
Să Te răzbuni am aşteptat
Dar Tu Isuse m-ai iertat
Şi m-ai privit cu milă.

[s2]
De câte ori eu Te-am hulit
În rând cu lumea toată
De câte ori Te-am prigonit
Şi-n cuie mari Te-am ţintuit
Tu pentru mine-ai mijlocit
Zicand: “O iartă-i Tată".

[s3]
De-atâtea ori cununi de spini
Ţi-am pus cu mâini haine
Şi-n loc ca setea să-Ţi alin
Ţi-am dat cel mai amar venin,
Dar în grădina cu măslini
Tu-ai plâns şi pentru mine.

[s4]
De-atâtea ori eu te-am scuipat
Crezând c-aşa e bine
De-atatea ori ai lăcrimat
Şi ani întregi ai aşteptat
Ca să-nteleg cât ai răbdat
Isuse pentru mine.

[order]
s1,s2,s3,s4