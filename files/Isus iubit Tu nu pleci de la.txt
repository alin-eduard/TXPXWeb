[s1]
Isus iubit, Tu nu pleci de la mine
Şi nici o clipă singur nu mă laşi;
/: Tu eşti mereu puterea ce mă ţine
Din cel dintâi la cel din urmă pas. :/

[s2]
Tu nu mă laşi şi nu mă uiţi vreodată
Străbat cu Tine munţi înalţi şi văi
/: Chiar prin necazuri dacă trec vreodată,
Cu Tine-alături am să fiu mereu. :/

[s3]
Cu Tine şi rănit străbat cărarea,
Cu Tine eu veghez în ceas târziu;
/:Când Tu mă mustri,
eu primesc adânc mustrarea
Şi când Te bucuri totdeauna ştiu.:/

[s4]
Tu nu mă laşi făr’ de siguranţă
Şi eşti mereu cu mine ca o stea,
/:Mi-ai pus în suflet, Doamne, o speranţă
Cum nu e nimeni să mi-o poată da.:/

[s5]
Purtat-am o povară de păcate
Dar sângele salvării le-a spălat;
/: Tu M-ai scăpat de toate, da, de toate,
Ştiu bine că pe toate le-ai uitat :/

[s6]
Sunt fericit chiar dacă vrei să sufăr
Când valuri vin şi vânturi grele bat;
/: Plutesc pe ape ca un fir de nufăr
Pe care Tu-l păstrezi mereu curat. :/

[s7]
Îţi mulţumesc că eşti cu mine-n lume,
Îţi mulţumesc că m-ai iubit mereu;
/: Îţi mulţumesc că Tu mi-ai dat un nume,
De copilaş iubit de Dumnezeu. :/

[order]
s1,s2,s3,s4,s5,s6,s7