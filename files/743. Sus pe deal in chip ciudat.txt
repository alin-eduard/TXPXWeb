[s1]
1. Sus pe deal în chip ciudat
Supt de priveghere
Iată-L ţintuit pe lemn
Omul de durere.
Om deprins în suferinţi
Vai, întoarce-ţi faţa
Nu-L privi că te-nfiori
I se scurge viaţa.
743.

[s2]
2. Numai sânge, numai răni
Ce păcate grele
L-au adus între tâlhari
Ce blestem să spele.
Cum nu văd cei pricepuţi
Doctorii, soborul
Preoţi nu vedeţi în El
Răscumpărătorul

[s3]
3. Azi când Tatăl pentru noi
Fiul îşi jertfeşte
Nu se aude nici un glas
Dintre voi opreşte-l.
Vai, acel ce ne-a creat
Să ne poarte vina
Orbi voi nu strigaţi destul
El ne-a dat lumina

[s4]
4. Voi leproşi aţi şi uitat
Trupul plin de sânge
Dacă voi nu veţi striga
Pietrele or să strige.
Paturile-n care trişti
Au zăcut ologii
Colbu-n care aşteptau
Orbii sinagogii.

[s5]
5. Cârjele rămase-n drum
Pâinea în pustie
Giulgiurile ce-au rămas
Goale în sicrie.
Cum să moară chiar Isus
El cel fără pată
Oare a mai iubit ca El
Cineva vreodată.

[s6]
6. Cui şi-au mai plecat la piept
Tâmpla ucenicii
Cui i-au pus veşminte-n drum
Fâlfâind finicii.
Cui Maria i-a jertfit
Lacrimi la picioare
Înfioară-te pământ
Strângeţi raza soare
Eli Eli pentru ce
Ţi-ai întors privirea
Sunt un vierme nu un om
M-a ajuns pieirea.

[order]
s1,s2,s3,s4,s5,s6