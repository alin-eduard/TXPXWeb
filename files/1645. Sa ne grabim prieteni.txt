[s1]
1645.  Re
1. Să ne grăbim prieteni,
E vremea-nspre apus!
Cu candele aprinse
Fecioarele s-au dus.
/: Îşi pregătesc talanţii
Cei care-au ostenit
Spre clipa socotirii,
/ Stăpânului sosit. :/

[s2]
2. Încinşi stau gata robii,
Aşteaptă doar un semn
Să iasă să-I deschidă
La cel dintâi îndemn.
/: Grăbesc vierii lucrul
Culesului rămas
Afară robii taie
Viţelul cel mai gras. :/

[s3]
3. Şi-ascut secerătorii
Uneltele de zor,
Ispravnicii cei harnici
Şi-ncheie munca lor.
/: Stau mesele-ncărcate
Trimişii sunt plecaţi
Grăbind să strângă-acasă
Pe ultimii chemaţi. :/

[s4]
4. Cununi strălucitoare
Veşmintele de in
Şi scaune albe aşteaptă
Pe-aceia care vin.
/: Străjerii toţi sunt gata,
Cu trâmbiţele-n sus,
Să ne grăbim prieteni,
Fecioarele s-au dus!:/

[order]
s1,s2,s3,s4