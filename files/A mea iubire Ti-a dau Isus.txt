[s1]
A mea iubire Ţi-o dau Isus,
Cerească fire să-mi dai de sus.
În curăţie să mă păstrez,
Inima Ţie Ţi-o datorez.

[r1]
/:Binecuvântă inima mea,
O casă sfântă să-Ţi faci din ea.
Cu-a Ta iubire s-o-mpodobeşti,
Ca-n ea de-a pururi să locuieşti.:/

[s2]
Mă luminează cu faţa Ta,
Şi mintea trează s-o pot avea.
În umilinţă să propăşesc,
De-a Ta fiinţă să m-alipesc.

[s3]
Cu bunătate Tu să mă-mbraci,
De-adânci păcate să mă desfaci.
Priviri senine mereu, mereu,
Să nalţ spre Tine Stăpânul meu.

[s4]
Cu dor fierbinte, azi pe pământ,
S-alerg nainte, spre ţelul sfânt.
Vestind în lume iubirea Ta,
Slăvitu-Ţi nume să pot cânta.

[order]
s1,r1,s2,r1,s3,r1,s4,r1