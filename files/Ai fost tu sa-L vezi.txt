[s1]
Ai fost tu să-l vezi
Cum se roagă-n grădină,
Cum plânge cu-amar,
Cum se roagă Isus?
Ai fost tu să-l vezi
Cât de greu El suspină,
Ce lacrimi au curs,
Ce grea-i crucea de dus,
Cum a dus-o Isus?!

[s2]
Ai fost tu să plângi
În grădina durerii,
S-auzi cum se roagă
Cu strigăte mari?
Simţit-ai tu, oare,
Fiorul iertării,
Că şi tu ai fost
Un sărman păcătos
Mântuit de Hristos?!

[s3]
Ai fost tu să-l vezi
Cum îşi urcă calvarul,
Cum merge sub cruce
În arşiţa grea?
Ai fost tu să-l vezi
Cum îşi bea El paharul,
Pentru vina mea,
Pentru vina ta
Sus la Golgota?!

[s4]
Ai fost tu să-l vezi
Cum străpuns e de cuie
În mâini şi-n picioare,
Pe lemn atârnat?
Ce versuri vreodată
Putea-vor să spună
Tot ce a-ndurat,
Tot ce a răbdat,
Mielul nevinovat?!

[s5]
Ai fost tu, măcar,
Ce ai gânduri străine,
La crucea din deal,
Să te pleci şi să plângi,
Să-i spui rana ta
Printre mii de suspine,
Să-i simţi mâna Sa,
Mângâierea Sa,
Ce te poate salva?!

[order]
s1,s2,s3,s4,s5