[s1]
Mi-e dor de Tine, Doamne,
Stăpânul meu preasfânt.
Ce-aş face fără Tine
Pe-acest străin pământ?

[r1]
În orice zi şi clipă
De Tine dornic sunt.
Ce-aş face fără Tine
Stăpânul meu preasfânt?

[s2]
În jurul meu ispite
Sporesc neîncetat
ŞI Tu mă aperi, Doamne,
Stăpâne îndurat.

[s3]
În urletul furtunii,
Sub trăsnete şi frig,
Durerea mea şi spaima
Cui aş putea s-o strig?

[s4]
Fiinţa Ta, o, Doamne,
E pacea, viaţa mea,
Ce-aş face fără Tine
În noaptea vieţii grea?

[order]
s1,r1,s2,r1,s3,r1,s4,r1