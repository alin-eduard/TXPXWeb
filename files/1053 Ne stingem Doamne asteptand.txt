[s1]
1.     Ne stingem Doamne aşteptând
Sosirea zilei Tale
E lungă aşteptarea când
Ne laşi parcă-n uitare
E grea vegherea fără har
Ca lupta fără arme  .
Când vezi înjur atâţia iar
Cuprinşi de somn şi moarte
1053.Mi

[s2]
Când vezi fecioarele aşteptând
În noaptea-ntunecoasă
În vrajba somnului cuprinşi
Străjerii tăi din casă
Când solii păcii au amuţit
Vestindu-Te pe Tine
E grea vegherea la sfârşit
Când ajutor nu-ţi vine
2.

[s3]
Nădejdea ni s-a destrămat
De multe ori în luptă
Căci ancora ce Tu ne-ai dat
De furtuni este ruptă
Vâslim din greu ne zbuciumăm
Pe furtunoasa mare
Dorim acasă s-ancorăm
În portul slavei Tale
3.

[s4]
Dar pân' atunci Isus iubit
Îmbracă-ne-n putere
Căci valul parcă-i mai cumplit
Poverile-s mai grele
Căci stâncile ascunse sunt
Mai mult ca altădată
Care lovesc în tot ce-i sfânt
Din cale să-ne abată
4.

[s5]
Păzeşte-ne de acele stânci,
De ceasul lepădării
Ca să nu fim pe veci atunci
Pierduţi în largul zării.
Ci plini de Duhul Tău cel sfânt
Cu haina nepătată
Noi treji în veghere aşteptând
Să ne-ntâlnim odată.
5.

[order]
s1,s2,s3,s4,s5