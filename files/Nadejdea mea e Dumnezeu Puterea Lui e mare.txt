[s1]
Nădejdea mea e Dumnezeu,
Puterea Lui e mare
/: Prin dragoste şi harul Său
Nădăjuiesc şi cânt mereu
Căci a salvat sufletul meu din
Veşnica pierzare. :/

[s2]
O licărire-n infinit
E viaţa mea întreagă
/: Dar pentru mine S-a jertfit,
Isus din cer m-a mântuit
Şi-o viaţă fără de sfârşit
De veşnicii mă leagă. :/

[s3]
Ţărână trecătoare sunt,
Dar cred în nemurire
/: Căci Duhul Celui veşnic sfânt
Îmi dă putere şi avânt
Să pot pleca de pe pământ
Dincolo-n strălucire. :/

[s4]
Sunt călător spre ţara mea,
Cu Domnul am izbândă
/: Mi-e călăuză dreapta Sa,
O, Doamne, Tu nu vei lăsa
Nicicând să cadă-n lupta grea
Fiinţa mea plăpândă. :/

[s5]
În glas de ciocârlii duios
Si-n vuietul de ape
/: În flori și-n tot ce-i mai frumos
În cei răscumpăraţi de jos
Iubirea sfânt-a lui Hristos
O simt tot mai aproape. :/

[s6]
Eu am aflat un Creator
Si pacea și menirea
/: Stăpân al vieții ziditor
Tu mi-ai dat lacrima de dor
Să Te iubesc, să te-ador
Și să-Ţi aștept venirea. :/

[order]
s1,s2,s3,s4,s5,s6