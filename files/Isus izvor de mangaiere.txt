[s1]
Isus, izvor de mângâiere
La Tine vin încrezător
Sunt copleşit de-o grea durere
Şi mistuit de-al ei fior.

[r1]
Isus, Isus, azi vin la Tine
Cu-adânci suspine la Tine vin
Iubirea Ta să mă lumine
Şi să-mi aduc-al Tău alin.

[s2]
Isus izvor de bucurie
Sunt întristat azi de vrăjmaş
Să mă păzeşti, să-mi dai tărie
Şi-n mâna lui să nu mă laşi.

[s3]
Isus izvor de har şi pace
Adâncă pace Tu să-mi dai
Chiar carnea de mi s-ar desface
În duhul meu e cer şi rai.

[s4]
Ascunde-mi viaţa mea în Tine
Atunci când lupte grele vin
Tu, numai Tu, să fii în mine
Izvorul harurilor plin.

[order]
s1,r1,s2,r1,s3,r1,s4,r1