[s1]
1.	E mult de când e noapte
Şi lumea-i bântuită
De mii de duhuri rele
Cu înşelătoare şoapte.
/: Mi-i dor de dimineaţă
În slavă răsăritul
Străjerule, străjerule
Mai este mult din noapte :/.
517.

[s2]
2.	Atâţi din cei ce aşteaptă
Sunt copleşiţi de jale
Trântiţi sub greutate
Ce inima le-a smuls.
/: Mi-i toată aşteptarea
La glasul veştii Tale
Străjerule, străjerule
Mai este oare mult :/.

[s3]
3.	Plâng inimi sfâşiate
De lunga despărţire
S-au ars atâtea doruri
Şi am suferit atât.
/: Şi aşteaptă îndurerată
O clipă de iubire
Străjerule, străjerule
O, cât mai este, cât :/.

[s4]
4. 	E-atât de grea vegherea
Cât noaptea se lungeşte
Când inimile aşteaptă
Şi-n suflet este jale.
/: Când mistuie durerea
Şi plânsul copleşeşte
Străjerule, străjerule
Ah, zorii nu răsar :/.

[s5]
5.	Mai este mult din noaptea
Aceasta întunecoasă
Departe-s oare zorii
Seninei dimineţi.
/: Se fierb în jur talazuri
Şi marea-i furtunoasă
Străjerule, străjerule
Nu-i ceasul cel măreţ :/.

[s6]
6.	Ah, grea ne este starea
Cum n-a fost niciodată
Vin valuri mari şi grele
Cum n-am mai întâlnit.
/: Noi ştim c-a noastre inimi
Curând n-o să mai bată
Ah, sună răsăritul
Străjerule iubit :/.

[s7]
7.	Ah, sună azi străjere
Sfârşitul suferinţei
Să rupi obezi şi stavili
Din ţărână şi fier.
/: Adu-ne sărbătoarea
Dorita biruinţă
Şi nunta-i aşteptată
Cu Mirele din cer :/.

[order]
s1,s2,s3,s4,s5,s6,s7