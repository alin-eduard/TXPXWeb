[s1]
Odată L-am văzut trecând
Cu turma pe Păstorul blând
Mergea cu turma la izvor
Blândul Păstor, blândul Păstor.
Sol M

[s2]
Pe-o oaie ce căzuse jos
A ridicat-o El duios
Şi-a luat-o-n braţe iubitor
Blândul Păstor, blândul Păstor.

[s3]
Pe alta care la pământ
Zăcea cu picioruşul frânt
El o legă mângâietor
Blândul Păstor, blândul Păstor.

[s4]
Iar mai târziu L-am întâlnit
Cu spini era împodobit
Într-o mulţime de popor
Blândul Păstor, blândul Păstor.

[s5]
Şi mi-a răspuns duios şi lin
Cei ce mi-au pus cununi de spini
Sunt cei cărora iubitor
Le-am fost Păstor, Le-am fost Păstor.

[s6]
Când L-am văzut, L-am întrebat
“Cine sunt cei ce Te-au scuipat?”
Iar El a suspinat uşor
Blândul Păstor, blândul Păstor.

[s7]
Iar cei ce mă batjocoresc
Şi crucea ei mi-o pregătesc
Sunt oile ce le-am fost lor
Un bun Păstor, un bun Păstor.

[s8]
Iar cei ce mă lovesc turbat
Sunt oile care pe braţ
Le-am dus la câmp şi la izvor
Ca un Păstor, ca un Păstor.

[s9]
Atunci oile au venit
Pe cruce sus L-au răstignit
Iar El plângea de mila lor
Blândul Păstor, blândul Păstor.

[order]
s1,s2,s3,s4,s5,s6,s7,s8,s9