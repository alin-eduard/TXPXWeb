[s1]
1. Da sunt străin pe-acest pământ
Mi-e numele Pribeagul
Dar somnu-n vise mi-l încânt
Înfig speranţa-n legământ
/:Şi-n Paradis toiagul:/
1728.  Re M

[s2]
2. Da sunt străin şi-s îmbrăcat
Nu-s haine Canaanite
Când Tatăl vina mi-a iertat
Eu hainele mi le-am schimbat
/:Albite şi slăvite:/

[s3]
3. Da sunt străin şi-n ţara mea
Că am şi eu o ţară
Pe străzi de aur voi umbla
În zori când mă voi deştepta
/:Acolo gându-mi zboară:/

[s4]
4. Da sunt străin aici hoinar
Şi limba mi-e străină
Accentul mi-e din alt hotar
Cu dulce dialect de har
/:Din ţara de lumină:/

[s5]
5. Da sunt străin şi călător
În lumea de zăbrele
Dar am un Domn şi-un viitor
O ţară sfântă şi-un popor
/:Şi-o casă printre stele:/

[order]
s1,s2,s3,s4,s5