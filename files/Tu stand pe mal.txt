[s1]
Tu, stând pe mal
M-ai aşteptat în zori de zi.
Tu, neobosit
M-ai căutat şi m-ai găsit.
Dar eu în larg eram
Şi mă luptam în val pierdut.
Tu m-ai chemat, şi eu, grăbit
Am ascultat şi am venit!

[s2]
Blând mi-ai vorbit
M-ai întrebat de-s obosit.
La glasul Tău
Am tresăltat în pieptul meu.
De ce alergi mereu
Pierdut în val, pe drumul greu?
Eu n-am ştiut că-s rătăcit
Tu m-ai chemat, şi am venit!

[s3]
Tu, stând pe mal
La prânzul Tău m-ai invitat.
Din apă peşti
Cu mreaja eu am ridicat.
Ce har, ce har măreţ!
O noapte singur m-am trudit
Tu m-ai chemat şi am venit
În zori de zi la pescuit.

[s4]
De vrei şi tu
Să-L întâlneşti pe-al mării ţărm
Cu drag nespus
Te-aşteaptă-n zori blândul Isus.
O, lasă-al mării cânt!
Isus te cheamă! Tu, hoinar
Predă-te Lui cât mai curând
Să-ţi dea salvarea Lui prin har!

[order]
s1,s2,s3,s4