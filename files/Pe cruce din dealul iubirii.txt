[s1]
Pe crucea din dealul iubirii,
Pe culmea lipsită de flori
Se stinge Făclia iubirii,
Privind spre albastrele zări.
Te plânge izvorul din vale
Şi raza de soare-n amurg,
Se scutură florile-n cale
Și stelele toate se-ascund…
Mi b

[s2]
Ce mulţi au aflat în iubire,
Izvorul de dulci mângâieri,
Iar astăzi privirea-mi spre culme
Îi caută şi nu-s nicăieri.
Doar mama aleargă la cruce,
Priveşte spre cer suspinând.
În locu-l să rabde s-ar duce
Pe lemnul de groază murind.

[s3]
Iar ochii ce-au plâns în grădină
Se-ndreaptă spre cer, rugători,
Spre Cel ce durerile-alină
Se-ndreaptă al meu Salvator.
,,Părinte-al iubirii sublime,
O, iartă cumplitul păcat,
Al Meu Duh se-ndreaptă spre Tine,
O, iartă-i, că nu ştiu ce fac...’’

[order]
s1,s2,s3