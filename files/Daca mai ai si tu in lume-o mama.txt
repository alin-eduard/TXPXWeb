[s1]
Dacă mai ai şi tu în lume-o mamă
Încă mai poţi să te numeşti copil.
Dacă mai ai părinţi în viaţă
Mai poţi să simţi că tot mai eşti copil.

[s2]
Dacă ai harul să-ţi trăiască mama
S-o preţuieşti şi vei fi fericit.
Dacă-ţi trăiesc chiar amândoi părinţii
Ai cui să plângi atunci când eşti mâhnit.

[s3]
Când capul ţi-aşezai la sânul mamei
Întregul suflet ţi l-a mângâiat
Şi când fierbinţi au fost lacrimile tale
Îndată sufletul ţi l-a înviorat.

[s4]
Astăzi tu poţi să le mai duci o floare
C-un zâmbet dulce te vor întâmpina.
Părinţilor mai treceţi pragul casei
Şi duhul lor se va înviora.

[order]
s1,s2,s3,s4