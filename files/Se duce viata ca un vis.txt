[s1]
Se duce viaţa ca un vis
Şi umbrele se duc şi vin
Iar noi zburăm spre Paradis
Spre viaţă sau spre chin.
Spre slava cerului senin
Sau spre adâncu-ntunecos
Spre fericire, sus sau jos -
Fără sfârşit.

[r1]
Eşti pregătit să zbori
Când ceasul va suna?
Eşti pregătit să zbori
Când El te va chema?
Eşti pregătit, sau nu?
Acum e timpul potrivit
Întoarce-te şi tu
Ca să fii mântuit!

[s2]
Se duce viaţa ca un nor
În marele necunoscut.
Pe-oceanul veşniciilor
Atâţia au trecut.
Şi tu vei trece, nu uita
Depinde cum te-ai pregătit
Spre veşnicie vei zbura, in infinit.

[s3]
Şi iată, Domnul va veni
Cu slavă veşnică pe nori
Înconjurat cu zeci de mii
Cu îngerii în zbor.
Ca fulgerul la răsărit
Şi orice ochi îl va vedea
Şi-aceia ce L-au răstignit
Îl vor vedea.

[order]
s1,r1,s2,r1,s3,r1