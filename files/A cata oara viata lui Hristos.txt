[s1]
A câta oară viaţa lui Hristos
Aşterne iarăşi flori pe ramuri verzi
Şi cântă rândunelele perechi
Iar tu rămâi tot mort, tot nesupus?
A câta oară slava lui Isus
Aduce iar zambile şi cicori
Un rai ce-mparte veşnic noi fiori
Iar tu rămâi tot crunt, tot nesupus?

[s2]
A câta oară spunem c-a-nviat
Şi El, Cel viu, în zbor de ciocârlii
Te-aşteaptă azi între ai Săi să vii
Iar tu tot porţi povara de păcat ?
A câta oară în lumini de gând
El vine azi ca vântul între brazi
Şi tu nu strigi <Rabuni !> şi nu cazi
Ca să-I cuprinzi picioarele plângând ?

[s3]
A câta oară seara spre amurg
Tu vezi către Emaus un străin
Un om ciudat cu chip de lacrimi plin
Şi nu ştii pentru cine I se scurg ?
A câta oară în cămara ta
Prin uşa ferecată cu zăvor
Străbate iar divinul Salvator
Şi tu nici măcar nu-L întrebi ce vrea ?

[order]
s1,s2,s3