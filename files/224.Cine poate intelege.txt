[s1]
1. Cine poate înţelege
Ce înseamnă un Păstor
Pe păşunele întinse
Pentru viaţa oilor.
224.

[s2]
Pentru hrana căutată
Zilnic fără încetare
Pentru apele curate
Pentru tainice izvoare.

[s3]
2. Cine poate înţelege
Ce înseamnă un Păstor
Jos în văile vieţii
Sus pe culmea munţilor.

[s4]
Pe coline în vâlcele
Prin păduri în luminişuri
Când atâtea guri aşteaptă
Prada de după tufişuri.

[s5]
3. Cine poate înţelege
Ce înseamnă un Păstor
Pentru zilele noroase
Pentru vremea ploilor.

[s6]
Pentru arşiţa cea mare
În păşunile întinse
Când sub seceta din lume
Par câmpiile aprinse.

[s7]
4. Cine poate înţelege
Ce înseamnă un Păstor
Pentru oi, pentru oiţe
Pentru viaţa mieilor.

[s8]
Pentru cele ostenite
Gata să rămână-n urmă
Cine poate înţelege
Ce e un păstor în turmă.

[s9]
5. Cine poate cine oare
Viaţa pentru oi să-şi pună
Când în jur privesc tâlharii
Pe păstor să îl răpună.

[s10]
Când 'nainte urlă lupii
Când în spate un leu răcneşte
Doamne cine oare cine
Turmele le mai păzeşte.

[s11]
6. Şi un glas duios şi dulce
Spintecă duios văzduhul,
Eu mi-am împletit pe cale
Bucuria cu durerea.

[s12]
Eu voi sta-naintea turmei
Eu voi fi păstorul care
Viaţa pentru oi să-şi pună
Îngrijind de fiecare.

[s13]
7. Mi s-a umezit privirea
În Isus vedem Păstorul
Cu o rară gingăşie
Mă chema Mântuitorul.

[s14]
Între braţele deschis
M-a cuprins cu-a Lui iubire
Doamne îmi aduc aminte
De duioasa întâlnire.

[s15]
8. Astăzi înţeleg prea bine
Ce înseamnă un Păstor
Pe păşunile întinse
Pentru viaţa oilor.

[s16]
Şi în văile adâncite
Şi pe piscurile grele
Pentru oi, pentru oiţe
Pentru miei şi mieluşele.

[s17]
9. Doamne fă-ne a-nţelege
Că-Ţi suntem turme pe cale
Şi că ne-ai trimis în lume
Fiul cerurilor Tale.

[s18]
Ne-ai vorbit cu gingăşie
Ne-ai chemat cu îndurare
Pe Isus ne-ai dat din ceruri
Un Păstor şi bun şi mare

[s19]
10. Fă-ne să-Ţi cunoaştem glasul
Minunatule Păstor
Ce ne cheamă pe păşune
Totdeauna iubitor

[s20]
Ce ne poartă la izvorul
Apelor vindecătoare
Până când îşi întregeşte
Blânda turmă de sub soare

[order]
s1,s2,s3,s4,s5,s6,s7,s8,s9,s10,s11,s12,s13,s14,s15,s16,s17,s18,s19,s20