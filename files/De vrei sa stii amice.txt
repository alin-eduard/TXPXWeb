[s1]
De vrei să ştii amice
religia curată
Iubeşte adevărul
şi pururea îl caută;
De vrei să ştii, tu frate,
religia bună
Să ai credinţă şi fapte,
să fugi de minciună.

[r1]
Aceasta este frate, religia curată
Şi alta ca ea nu e pe pământ
Plăcută Celui Sfânt.

[s2]
Iubeşte pe toţi fraţii
că-i sfânta datorie
Ca ei să-şi facă lucrul
cu mare bucurie,
Iar celor ce sunt bolnavi,
prin suferinţe trec
Tu dă-le sprijin frate,
ajutorul tău întreg.

[s3]
De vrei să ştii tu suflet
religia cea sfântă
Dă ajutor la cel slab,
să meargă către ţintă;
De vrei să ştii mai multe
Cuvântul să-mplineşti
Cu inima ta întreagă
pe Dumnezeu să-L iubeşti.

[s4]
Îndreaptă al tău suflet
spre zările senine
Şi caută în viaţă să faci
ce este bine;
Iar de nu ai în prezen
credinţă în Isus
O poţi primi într-un moment
ca-n cer să fii dus!

[order]
s1,r1,s2,r1,s3,r1,s4,r1