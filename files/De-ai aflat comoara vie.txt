[s1]
De-ai aflat comoara vie,
Suflete, de ce mai stai?
Vrei să cumperi veşnicie?
Mergi şi vinde tot ce ai!
N-ai să poţi sluji în lume
Doi stăpâni, oricât ai vrea,
Lângă Domnul stai şi spune:
“Biblia-i comoara mea!”

[s2]
Dacă vrei să strângi avere,
Suflete, de ce-ntârzii?
Domnul inima îţi cere
Ca pe veci bogat să fii!
Nu-i o altă carte-n lume
Cu mai mult câştig în ea!
Lângă Domnul stai şi spune:
“Biblia-i comoara mea!”

[s3]
De-ai găsit tot adevărul,
Suflete, ce mai doreşti?
Nu poţi moşteni şi cerul,
Şi plăcerile lumeşti
Lumea-ndată va apune,
N-ai să poţi nimic lua!
Lângă Domnul stai şi spune:
“Biblia-i comoara mea!”

[order]
s1,s2,s3