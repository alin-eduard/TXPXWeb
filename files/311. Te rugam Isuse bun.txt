[s1]
1. Te rugăm Isuse bun
Ca să vii la noi acum
Suntem în timpul de apoi
Cu Satana în război
Care răcneşte la noi.
311.

[s2]
2. Pentru că noi Te rugăm
Şi pe Tine Te chemăm
De trei ori pe săptămână
Şi să-ţi dăm viaţa-n mână
Şi apoi să ne dai cununa.

[s3]
3. O Isuse cum să vii
Măcar de trei ori pe zi
Să ne strângem laolaltă
Să ne rugăm ziua toată
Şi apoi să ne dai răsplată.

[s4]
4. Ca Daniel cel credincios
Care se ruga frumos
Cu ferestrele deschise
Şi cu inima convinsă
Că Dumnezeu îl iubise.

[s5]
5. Şi apoi duşmani-l pârâră
Şi pe Daniel urâră
Pentru faptele lui bune
Pentru marea-nţelepciune
Ce-ntrece pe toţi din lume.

[s6]
6. Viaţă sfântă petrecea
Visuri grele tâlcuia
Dar duşmanii năvăliră
Şi rugându-l îl găsiră
Şi la împărat pârâră.

[s7]
7. Şi apoi făceau legea ei
Să-l bage-n groapa cu lei
Şi-mpăratul necăjit
Ca să-l scape s-a trudit
Ştia că-i neprihănit.

[s8]
8. Dar cu legea ce-a avut
Ca să-l scape n-a putut
Şi în groapă-l aruncară
Duşmanii se bucurară
Că vor domni ei în ţară.

[s9]
9. Dar Dumnezeu îl trimise
În groapa cu lei închisă
Îngerul lumini aprinse
Gura leilor închise
Şi pe Daniel păzise.

[s10]
10. Duşmanii dormiră noaptea
Până ce au ajuns la moarte
Căci Dumnezeu a lucrat
Acei lei au fometat
Pe duşmani i-au aşteptat.

[s11]
11. Împăratul necăjit
Toată noaptea n-a dormit
Dimineaţa-n zori de zi
Pân' la groapă el veni
Tot gândindu-se ce-a fi.

[s12]
12. Şi când s-a apropiat
Cu glas de plâns a strigat
Daniele  preaiubit
Dumnezeul Tău cel Sfânt
De lei oare te-a păzit.

[s13]
13. Iar Daniel i-a răspuns
Veşnic trăieşti împărat
Sunt aici nevătămat
Căci îngerii m-au scăpat
Căci am fost nevinovat.

[s14]
14. Împăratul dă poruncă
Ca pe duşmani să-i aducă
Pe Daniel să-l scoată afară
Şi pe dânşii-i aruncară
Şi leii îi sfâşiară.

[s15]
15. Atunci împăratul iar
Mai dă o poruncă-n ţară
Cine va vorbi de rău
Pe acest Sfânt Dumnezeu
Să-l arunce-n chinul greu.

[s16]
16. Fraţii mei nu vă temeţi
De cei ce vă prigonesc
Căci Dumnezeu le-a gătit
Focul Iadului cumplit
Viaţa lor când s-a sfârşit.

[order]
s1,s2,s3,s4,s5,s6,s7,s8,s9,s10,s11,s12,s13,s14,s15,s16