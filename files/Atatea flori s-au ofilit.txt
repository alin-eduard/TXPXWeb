[s1]
Atâtea flori s-au ofilit
Căci iarăşi toamna a sosit.
Ani după ani se duc în zbor
Şi toate trec spre viitor…
/ : Dar tu eşti o floare să ştii,
Oricine în lume ai fi!
Odată, în praf la pâmânt,
Cădea-vei ca frunza în vânt:/

[s2]
Priveşte-n urmă anii tăi
Cum au zburat ca şi un vis…
Ai fost copil, iar astăzi tu
Priveşti cum cresc ai tăi copii.
/: Şi tu eşti ca floarea pe lac
Ce apele mari o desfac,
Petalele tale se frâng…
În urmă rămân cei ce plâng…:/

[s3]
Dar nu uita că dacă vrei
Tu iarăşi poţi să înfloreşti
În veşnicii, cu fraţii tăi,
Depinde cum te pregăteşti !
/ : Un lucru aş vrea să mai ştii
Căci sus în locaşul ceresc
Acolo sunt apele vii
Şi florile nu se ofilesc :/

[order]
s1,s2,s3