[s1]
1950
1. O creştine al tău Tată
Stând în prag cu drag te-aşteaptă
Că te-ai dus de El departe
Rătăcind pe căi deşarte
/: Soarele-i la asfinţit
Vântu adie liniştit
Poate auzi încet o şoaptă
Este glas ceresc de Tată :/.

[s2]
2. Este greu fără de pâine
Ai lăsat hambar de grâne
Când priveşti azi înspre tine
Să te-ntorci îţi e ruşine
/: Ca un rob ai vrea să fii
În grădinile cu vii
Ţi-ai jertfi viaţa toată
Să fii cum ai fost odată :/.

[s3]
3. Căci averea-n lume ţine
Ca şi fulgul care vine
Precum vântul îl topeşte
Şi averea se sfârşeşte
/: Tot ce ai e trecător
Chiar şi tu eşti muritor
Însă cel ce se sfinţeşte
El în veci de veci trăieşte :/.

[s4]
4. Te opreşte şi priveşte
Şi spre Tatăl tău priveşte
Te smereşte, te căieşte
Căci în braţe te primeşte
/: Căci veşmântul cel de in
Şi inelul de-aur plin
Pentru fiul de departe
Sunt de Dumnezeu păstrate :/

[order]
s1,s2,s3,s4