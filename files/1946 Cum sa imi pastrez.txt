[s1]
1. Cum să-mi păstrez credinţa
Şi totuş să muncesc
De casa ce mi-ai dat-o
Cu drag să mă-ngrijesc
Şi ce-ar fi pentru mine
Mai bun cu adevărat
Pe ce să-mi dau sudoarea
Şi să rămân curat.
1946.

[r1]
Cor: Isuse scump şi frate
Şi Tată adevărat
Dă-mi dreapta cumpătare
Să pot trăi curat
Înseamnă-mi tu hotarul
În care să trăiesc
Ca la sfârşit de toate
Cu drag să Te-ntâlnesc.

[s2]
2. Căci iată lăcomia
Şi dragostea de bani
Pândesc la orice poartă
Ca cei mai răi duşmani
Intrat-a-n adunare
Sub forma de-a avea
Doar strictul necesarul
E-n urmă nu-I aşa.

[s3]
3. În locul slujbei sfinte
Ce face oameni buni
E  moda si dezmăţul
Şi atâtea stricăciuni
Şi atâţia fraţi ce-odată
Lucrau ogorul Tău
Slujesc azi lui Mamona
Trăgând la jugul său.

[s4]
4. Iubirea de avere
Şi banii-nşelători
Au dezbrăcat poporul
De sfintele comori
Deaceea nu-i putere
În cânt şi-n rugăciuni
Şi nu-ţi mai faci lucrarea
Cu semne si minuni.

[s5]
5. Ah cum mă prinde teama
Şi nu vreau să găsesc
De aceea Îţi cânt cântarea
Căci vreau să Te-ntâlnesc
Nu vreau ca lumea aceasta
Să-mi fie ţelul meu
Ci Te doresc pe Tine
Isuse Dumnezeu.

[order]
s1,r1,s2,r1,s3,r1,s4,r1,s5,r1