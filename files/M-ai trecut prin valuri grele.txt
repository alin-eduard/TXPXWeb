[s1]
M-ai trecut prin valuri grele,
Prin furtuni şi prin cuptor
Am strigat spre cer, spre stele
Te-am chemat în ajutor.

[s2]
/: Am crezut că m-ai lăsat,
Am crezut că m-ai uitat
Dar Tu Doamne m-ai vegheat
Căci m-ai vrut aur curat. :/

[s3]
Iar atunci când disperarea
Inima îmi chinuia
Tu mi-ai adus vindecarea
Arătându-ţi slava Ta.

[s4]
/: Mi-ai vorbit cu vocea blândă
Şi m-ai mângâiat duios
M-ai scăpat de grea osândă
Medicul Isus Hristos. :/

[s5]
Azi eu stau la umbra crucii
Şi îţi mulţumesc frumos
Căci din noaptea rece-a morţii
Numai Tu, Doamne, m-ai scos.

[s6]
/: M-ai luat de mâna dreaptă,
M-ai scăpat de câinii răi,
M-ai urcat treaptă cu treaptă
Căci m-ai vrut printre ai Tăi. :/
[ M-ai pus pe umerii Tăi. ]

[s7]
Vreau de-acuma să Te laud,
Vreau de-acum să Te slăvesc
Până voi ajunge-n ceruri
Printre sfinţi să strălucesc.

[s8]
/: Să Îţi cânt o veşnicie
Veşnicule Împărat,
Cu Enoh şi cu Ilie
Şi cu-acei ce Te-au urmat. :/

[order]
s1,s2,s3,s4,s5,s6,s7,s8