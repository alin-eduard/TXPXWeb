[s1]
1. Ai intrat în Ghetsimani
Tu cu ucenicii Tăi
/: I-ai făcut atuncea cete
Şi-ai dorit să lupţi cu ei :/.
785.
2. Ai luptat o oră-ntreagă
Numai singur ai luptat
I-ai găsit dormind cu toţii
Uşurel Tu i-ai mustrat.

[s2]
3. Te-ai întors din nou la luptă
Şi-n genunchi Tu te-ai rugat
Ai strigat atunci la Tatăl
Însă Tatăl te-a lăsat.
4. Ai stropit cu stropi de sânge
Pământul întunecat
Ai privit atunci la mine
M-ai iubit şi m-ai iertat.

[s3]
5. A venit Iuda cu gloată
Şi-un sărut atunci ţi-a dat
L-ai privit cu multă milă
Şi prieten l-ai chemat.
6. Atunci Petru în graba mare
Sabia şi-a ridicat
Şi-a tăiat la rob urechea
Tu pe loc l-ai vindecat.

[s4]
7. Te-a legat atunci în pripă
La Caiafa te-a legat
Şi te-au dus şi pân' la Ana
Te-au bătut şi te-au scuipat.
8. Ai purtat în mână trestia
Mâna care ne-a creat
Şi-ai făcut atâta bine
Şi pe mulţi ai vindecat.

[s5]
9. Şi ţi-au pus pe frunte spinii
Ca coroană ai purtat
La Golgota loc de jale
Ai fost Doamne judecat.
10. Te-au purtat cu crucea-n spate
Şi la deal te-au ridicat
Sus pe culme la Golgota
Pe cruce te-au ridicat.

[s6]
11. Soarele şi-ascunse faţa
Când Tu duhul ţi l-ai dat
Numai inima de piatră
Nici atunci nu s-a mişcat.

[order]
s1,s2,s3,s4,s5,s6