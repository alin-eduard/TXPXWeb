[s1]
Nu-i loc mai sfânt decât acela
Unde-i Hristos şi unde-s ai Săi
Acolo-i Duhul Sfânt puterea
Acolo-i dragostea văpâi
Cuvântul sfânt acolo-i soare
Credinţa-i umblet fericit
Iar părtăşia sfinţitoare
E avântul cel mai fericit
1.
1250

[s2]
Nu-s stări mai sfinte ca acelea
De pe Taborul luminos
Când e Hristos în toţi ce cântă
Şi toţi ce cântă-s în Hristos
Când de Hristos e plin Cuvântul
Şi-n rugăciune-i plin de El
Atunci şi afară şi-năuntru
Hristos străluceşte-n orice fel
2.

[s3]
Nu-i ceas mai sfânt decât acela
În care-s fraţii adunaţi
Şi inimi lângă inimi una
În duh se roagă-ngenunchiaţi
Când rugăciunea lor se nalţă
Scăldată-n lacrimi prin Hristos
Îngerii-s fraţi iar fraţii-s îngeri
Pământu-i sus iar ceru-i jos
3.

[s4]
Nu-i har mai sfânt decât acela
Să fii cu Domnul şi cu ai Săi
În rugăciune şi- cântare
Şi-n lacrimi lângă fraţii tăi
Oriunde-s ei fă tot şi du-te
Oricâţi sunt ei fă tot şi stai
Oricum sunt ei fă tot şi caută-i
Căci unde-s ei e-un colţ de rai.
4.

[order]
s1,s2,s3,s4