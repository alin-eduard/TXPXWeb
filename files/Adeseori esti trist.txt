[s1]
Adeseori eşti trist şi-ai vrea să afli
Al suferinţei drum când s-a sfârşi
Şi-ai vrea să ştii cea mai frumoasă taină
Când oare, când Isuse vei veni.
/: Nu dispera, nu dispera
Cât timp Isus e stânca ta
Şi vei uita suferinţa
El fruntea ţi-o va-ncorona. :/

[s2]
Părea adeseori că luntrea vieţii
Nu va putea ajunge pân’ la mal
Când valurile-ţi vor părea că-neacă
Credinţa, mântuirea ta prin har.
/: Să nu mai crezi că eşti uitat
Isus din valuri te-a scăpat
Tu te zbăteai ne-ncrezător
Dar Domnul este-nvingător. :/

[s3]
Când ţintă-ai fost săgeţilor amare
Pe drumul tău s-au presărat doar spini
Amarul ţi-a ‘ncolţit adânc în suflet
Şi n-ai avut durerea cui să-i spui.
/: Isus şi-atunci te-a înţeles
Şi lacrimile le-a cules
O, pace ţie, călător
Cu Domnul eşti învingător. :/

[s4]
Fii tare deci şi întăreşte-ţi pasul
Pe-al veşniciei drum să-naintezi
Îmbărbătează-ţi inima, dar frate
Şi tot mai mult pe Isus să-L iubeşti.
/: Şi-acum la încheiere-ţi spun
Să nu te mai opreşti din drum
Şi trist iubite să nu fii
Domnul în curând va veni. :/

[s5]
Dar încurând s-a termina şi drumul
Nu mai e mult pe-acest pământ străin
Nu-ţi va fi lupta ta o veşnicie
Şi scurte-ţi vor fi zilele de chin.
/: Ce vei primi acolo sus
Nu sunt cuvinte-aici de spus
Căci fericirea va ţinea
Cu Isus în veci, pururea. :/

[order]
s1,s2,s3,s4,s5