[s1]
Sunt doar un pumn de ţărână,
Ieşit din palmele Tale,
Dar sunt şi o mică rază
Ce vine din veşnicul Soare.
Spre El mă-ntorc,
Al meu Creator şi-I cânt:

[r1]
Un cântec din inima mea
Pentru Împăratul împăraţilor,
Cinste şi laudă-I voi da,
E Domnul meu, Regele meu, Isus, Mesia
Da, El e al meu Dumnezeu,
Domn al domnilor şi Prinţ al păcii
Cu tot ce am mă închin,
Mă plec la tronu-I divin,
Iar cântul meu se va înălţa
Domnului meu, regelui meu
Isus, Mesia, Salvatorul meu.

[s2]
Am fost creaţi după chipul Său,
De aceea tânjim după El,
A pus în noi dor de veşnicii,
Nevoia de Dumnezeu
Spre El mă-ntorc,
Al meu Dumnezeu şi-I cânt:

[s3]
Azi, din adâncul inimii,
Înalţ mulţumire mereu
El calea spre ceruri mi-a deschis,
El, Fiul lui Dumnezeu.
Spre El mă-ntorc,
Al meu Salvator şi-I cânt:

[order]
s1,r1,s2,r1,s3,r1