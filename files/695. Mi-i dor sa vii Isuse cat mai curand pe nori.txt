[s1]
1. Mi-i dor să vii Isuse
Cât mai curând pe nori
Să vii să iei acasă
Pe-al Tău iubit popor
Ce stă în suferinţă
Păzind cuvântul Tău
Şi priveşte-nspre ceruri
Urcând Calvarul greu.
695.

[s2]
2. Lupta e tot mai mare
Satana-i furios
Şi lucrează în taină
Pe pământ aici jos
Credinţa să ne-o piardă
Şi dragostea dintâi
Şi Duhul Sfânt să fie
Doar formă printre noi.

[s3]
3. Să nu se mai lucreze
Aşa cum s-a lucrat
Şi formă tot să fie
Nu cum Tu ai lăsat
În Biserică Duhul
Să lucre-nflăcărat
Prin alte limbi străine
Şi-n rugăciuni mai cald.

[s4]
4. Proorocii Tăi să tacă
Că Duhul lor nu-i bun
Aşa amăgitorul spune
La mulţi acum
Şi naşterea din nou
Din apă şi Duh Sfânt
Să nu se mai petreacă
Azi în poporul Tău.

[s5]
5. Acei ce azi Isuse
Păzesc cuvântul Tău
Sunt condamnaţi la moarte
Şi la amarul greu
Dar chiar dacă şi crucea
Ar fi o tot mai grea
Ajută-ne s-o ducem
Până la Golgota.

[s6]
6. Căci fraţii noştri
Care de-o mamă sunt născuţi
Au devenit vrăjmaşii
Prigonitorii crucii
Au părăsit credinţa
Şi pe păstorul lor
Au călcat legământul
Şi slujesc altui domn.

[s7]
7. Noi te rugăm Isuse
Aicea cât mai stăm
Să ne trimiţi putere
Mereu ca să veghem
În post şi-n rugăciune
Să te-aşteptăm mereu
Cu ochii plini de lacrimi
Având şi Duhul Tău.

[s8]
8. Cântările de jale
Noi astăzi să cântăm
Căci unii vin pe cale
Cei mulţi nu se mai văd
S-au obosit pe cale
Le pare drumul greu
Privind apoi spre culme
Se duc în chinul greu.

[s9]
9. Iar cei ce merg spre Tine
Şi duc o cruce grea
Nu sunt iubiţi de lume
Ci au ocara Ta
Dreptatea lor din veacuri
Isuse Tu le-ai fost
Ei n-au o ţară aici
Ei merg spre cea de sus.

[s10]
10. Mi-i dor să vii Isuse
Pe nori să te zăresc
La sunetul din trâmbiţi
Cu Tin’ să mă-ntâlnesc
Să las această lume
Să zbor spre Slava Ta
Unde îmbrăcată-n mireasă
În veci Te-oi lăuda

[order]
s1,s2,s3,s4,s5,s6,s7,s8,s9,s10