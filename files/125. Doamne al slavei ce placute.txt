[s1]
125.                                                    Mi
1. Doamne al slavei ce plăcute
Sunt locaşurile Tale
A mea inimă suspină
Şi tânjeşte-n dor şi-n jale.
Dup-a Tale curţi o Doamne
Inima tânjeşte-n jale.

[s2]
2. Inima din piept îmi strigă
Către Dumnezeul mare
Că şi pasărea acolo
Cuib la puişori îşi are
Cuib în care rândunica
Puişorii săi îşi are.

[s3]
3. Ah a Tale altare Doamne
Domnul şi Împăratul meu
Fericiţi aceia care
Stau în casa Ta mereu
Căci ei tot mai pot să-ţi cânte
Stând în casa Ta mereu.

[s4]
4. Fericit e cel ce se-ncrede
În puternica fiinţă
Care în inima lui poartă
A credinţei locuinţă
A încrederii în Domnul
Şi-a credinţei locuinţă.

[s5]
5. Şi pe-a plângerilor vale
O fac loc plin de izvoare
Unde ploaia timpurie
Varsă binecuvântare
Ploaia timpurie varsă
Râu de binecuvântare.

[s6]
6. Din putere în putere
Ei o să înainteze
Şi-n Sionul sfânt la Domnul
Au să se înfăţişeze
Dumnezeului puternic
Merg să I se înfăţişeze

[s7]
7. Doamne al oştirilor
Rugăciunea mi-o ascultă
Dumnezeule al lui Iacov
Nu-mi uita strigarea multă.
Ia aminte la rugăciunea
Şi strigarea mea cea multă

[s8]
8. Tu  eşti ocrotirea noastră
Doamne uită-te , priveşte
Faţa Unsului Tău veşnic
Cum în plâns se ofileşte
Cum te cheamă, cum suspină
Cum în plâns se ofileşte

[s9]
9. Căci mai mult o zi în curte
Ca o mie-n altă parte
Eu alerg şi stau în pragul
Uşii Tale pân' la moarte
Nu vreau corturile urii
Ci a Ta casă pân' la moarte.

[s10]
10. Domnul e un scut şi un soare
Şi a lui milă se arată
Nu lipseşti de nici un bine
Pe acei ce-s fără pată
Pe acei ce duc o luptă
Şi trăiesc fără prihană

[s11]
11. Doamne al oştirilor
Slăvilor în veci senine
/: Fericit e omul care
Pururea se-ncrede în Tine. :/

[order]
s1,s2,s3,s4,s5,s6,s7,s8,s9,s10,s11