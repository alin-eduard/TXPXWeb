[s1]
1.	Când vin dureri Isuse
Când trecem prin nevoi
Tu eşti pe ţărmul vieţii
Necunoscut de noi.
Noi nu vedem atunci
Decât ce-i neplăcut
Dar Tu eşti în durere
De noi necunoscut.
1010.

[s2]
2.	Când ni-i senin tot cerul
Când haruri curg şuvoi
Tu eşti pe ţărmul vieţii
Necunoscut de noi.
Noi înţelegem numai
Când ochii ne-au văzut
Dar Tu eşti cel ce dărui
De noi necunoscut.

[s3]
3.	Când tot ce vine-n viaţă
Înseninări ori ploi
Eşti Tu ascuns în ele
Necunoscut de noi.
Dar la sfârşit în toate
Vor fi cum n-am ştiut
Te vom vedea Isuse
Cum nu Te-am cunoscut.

[order]
s1,s2,s3