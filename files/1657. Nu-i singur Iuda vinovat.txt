[s1]
1657.
1. Nu-i singur Iuda vinovat
De sângele ce se dădu,
/: Nici marii preoţi, nici Pilat,
Ci lumea-ntreagă prin păcat,
Şi eu şi tu, şi eu şi tu. :/
2. Nu drumul greu spre Golgota,
Nici biciul când Isus căzu,
/: Şi-atât nici crucea nu-L durea
Cât noi, povara cea mai grea,
Şi eu şi tu, şi eu şi tu. :/

[s2]
3. Nu patru cuie L-au străpuns,
Când El pe cruce se-aşternu
/: Ci noi cu sufletul ascuns
Cu mii de patimi L-am străpuns
Şi eu şi tu, şi eu şi tu. :/
4. Nu farisei şi cărturari,
Nu doar mai marii preoti, nu,
/: Şi noi am râs cu ochi murdari,
Şi noi suntem cei doi tâlhari,
Şi eu şi tu, şi eu şi tu. :/

[s3]
5. Nu-n stâncă printre lilieci,
Şi nu sub lespede zăcu,
/: L-am îngropat ca pentru veci,
Sub piatra unor forme reci
Şi eu şi tu, şi eu şi tu. :/
6. Şi-acum Isus Cel condamnat,
El te-ntreabă da sau nu,
/: Eşti tu sau  nu eşti vinovat
Eu am spus da şi-am fost iertat
Dar tu, dar tu, dar tu, dar tu?

[order]
s1,s2,s3