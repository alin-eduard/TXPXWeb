[s1]
De ce ades` mi-e dat pe cale
Să-ndur dureri în fel şi fel;
De ce-s lipsit adesea oare?
Eu nu-nţeleg, dar ştie El!

[s2]
Din pâinea mea am dat altora
Făr`să mă tem că mă înşel,
Răsplata? M-am ales cu piatra.
De ce-i aşa? O ştie El!

[s3]
Când moartea luptă pe-ndelete
Să rupă-al dragostei inel,
Rămân copii sărmani pe drumuri.
De ce-i aşa? O ştie El!

[s4]
Când m-am luptat cu valul vieţii
Şi când era s-ajung la ţel,
Mă văd cu barca sfărâmată,
De ce-i aşa? O ştie El!

[s5]
Eu nu-nţeleg dar ţin întruna,
Crezând cu patimă şi zel,
Că multe din ce mi se-ntâmplă
Eu nu pricep, dar ştie El.

[s6]
Şi când trezi-mă-voi în ceruri,
Cu EL în marele castel;
Mă voi mira cum de-s acolo
Eu nu-nţeleg, dar ştie El!

[order]
s1,s2,s3,s4,s5,s6