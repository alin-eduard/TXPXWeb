[s1]
A lui Iosif fraţi afară
stau cu turmele-ntr-o vară
Pe-o câmpie-ndepartată;
Iacov deci grăi odată:

[s2]
Du-te, Iosif, pe câmpie
şi adu-mi de-acolo mie
Veste de la fraţii tăi !
Iosif merse, şi când ei

[s3]
Îşi văzură frăţiorul,
Iată, vine visătorul !
Hai să-l omorâm! strigară,
Spunem că l-a prins o fiară

[s4]
Şi-om vedea la ce-o s-arate
visele de el visate !
Ruben zice, cum, voi, fraţi,
sânge vreţi ca să vărsaţi ?

[s5]
Că o să vă pară rău !
Hai să-l aruncăm, zic eu
Ici în groapa asta goala,
unde singur o să moară !

[s6]
El i-a sfătuit aşa
pentru ca să-l scape vrea
Şi să-l ducă mai apoi
iar la tatăl lor ,napoi.

[s7]
Vesel Iosif când soseşte,
fraţii sar pe el hoţeşte.
Haina lui împestriţată
de pe el o rup îndată.

[s8]
Şi-l trăsera-apoi de-o mână
mai la vale-ntr-o fântână
Care apă nu avea,
şi îl aruncară-n ea.

[s9]
Fraţii-n urmă se asează
să mănânce de amiază.
Pe cămile-apoi la rând
negustori ei văd trecând.

[s10]
Spre-a Egiptului ţinut,
cu miresme de vândut.
Iuda-atunci vorbeşte tare:
Ce vom câştiga noi oare

[s11]
Omorându-l pe băiat ?
Ne-ncărcăm cu-un greu păcat !
Hai, fraţi, ascultaţi de mine,
hai să-l dăm pe bani mai bine !

[s12]
Toţi îl strigă într-un glas
şi din groapă-afară-i tras.
L-au vândut pe Iosif deci
cu arginţi vreo douăzeci.

[s13]
Fraţii-n urmă-un ied tăiara,
haina-n sângele-i muiară
Şi-au trimis-o în curând
la al lor tată, zicând :

[s14]
Am găsit-o-n câmp la vale,
nu e a odraslei tale ?
Ba e asta, eu o ştiu,
haina scumpului meu fiu !

[s15]
Fii şi rude se-adunară,
să-l mângâie toţi căutară.
Tot plângând am să cobor pân,
la-al meu iubit fecior !

[order]
s1,s2,s3,s4,s5,s6,s7,s8,s9,s10,s11,s12,s13,s14,s15