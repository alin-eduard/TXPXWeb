[s1]
Mi-e dor de-acas, de casa părintească,
De Tatăl meu cel iubitor,
Chiar dacă-ar fi ca rob să mă primească,
De-odihna Lui mi-e dor, mi-e dor...
Cu mii de planuri am plecat de-acasă,
Dar toate-acum pe suflet mă apasă,
Un singur dor, atât mi-a mai rămas:
Mi-e dor de-acas', mi-e doar de-acas'...

[s2]
Mi-e dor de-acas' prin vis mi se arată
Căminul meu, cămin ceresc...
O, ţara păcii, veşnic luminată,
O, casa mea, cât te doresc!
Cum zboară mii de păsări călătoare
Spre alte ţări cu linişte şi soare
Pământ străin, la fel şi eu te las:
Mi-e dor de-acas', mi-e dor de-acas!

[s3]
Mi-e dor de-acas' limanu-aşteaptă vasul,
Şi pârâiaşu-aleargă-n mări...
La sânul mamei doarme copilaşul
Cu cât alean şi desmierdări...
Plăceri şi bani, putere şi renume,
Ca roua trec, trec toate-n astă lume,
Din toate-acum, un dor mi-a mai rămas:
Mi-e dor de-acas', mi-e dor de-acas'...

[order]
s1,s2,s3