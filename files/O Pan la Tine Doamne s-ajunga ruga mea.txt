[s1]
O! Pân’ la Tine Doamne
s-ajungă ruga mea,
Să-mi dai înţelepciune
căci Tu ai spus aşa;
/: S-ajungă a mele cereri
la Tine-acolo sus,
S-aduci Tu izbăvirea
căci Tu aşa ai spus. :/

[s2]
A mele buze Doamne
vestească slava Ta,
C-atunci am bucuria
sfântă de-a pururea;
/: Să spună a mea limbă
Cuvântul Tău cel sfânt,
C-a Tale legi Stăpâne-n
veci neclintite sunt. :/

[s3]
Să-mi fie a Ta mână
un ajutor deplin,
Că veşnic vreau Isus
porunca Ta s-o ţin;
/: Suspin după-ajutorul
şi mântuirea Ta,
Şi legea Ta-i plăcerea
şi desfătarea mea. :/

[s4]
Slăvească-Te-al meu suflet,
să-Ţi cânte pe-al Tău plac,
Şi sfânta-Ţi judecată
să mă susţie-n veac;
/: Să nu mă pierd Isuse
O! scapă-mă de rău,
Că nu Îţi uit porunca
respect Cuvântul Tău. :/

[order]
s1,s2,s3,s4