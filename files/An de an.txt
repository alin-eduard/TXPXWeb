[s1]
An de an, an de an
Bate vântu-n grâu pe lan
Spic de spic se ţin în vânt
Cine-i singur cade frânt.
Trece vântul – n-au nimic
Parcă te privesc şi zic:
/: Dar tu ai? Dar tu ai
Frate drag, un bob în spic? :/

[s2]
Săptămâni, săptămâni
Cearcă lupul pe la stâni
Dă târcoale hăulind –
“ Ia să văd, ce pot să prind? ’’
Ba vrea oaie, ba vrea miel -
Nu le dă Emanuel!
/: Iar tu stai, iar tu stai
Să pui pieptul lângă El? :/

[s3]
Ceas de ceas, ceas de ceas
N-au albinele popas.
Toate zboară şi zoresc
În cămară toate cresc.
Numai trântorul, hai-hui
Strică mierea-n jurul lui.
/: Tu zoreşti, tu zoreşti?
Eşti albină sau ce eşti? :/

[s4]
În curând, în curând
Vom da seama rând pe rând.
Tu păstor, tu ucenic
Unde-s boabele din spic?
Tu plugar, tu învăţat
Câtă miere-ai adunat?
/: Ce-ai făcut, ce ai lucrat
Cu talantul ce ţi-am dat? :/

[s5]
Doamne Sfânt, Doamne Sfânt
N-am fost mare pe Pământ.
Tu, Stăpânul meu prea-nalt,
Mi-ai dat mie un talant.
Eu prin griji şi prin nevoi
Ţi-am adus acuma doi.
/:’’Aşa da, aşa da!
O, cetate-acum e-a ta!’’ :/

[order]
s1,s2,s3,s4,s5