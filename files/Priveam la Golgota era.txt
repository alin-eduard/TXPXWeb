[s1]
Privem la Golgota era
În gândul meu un zvon de gloate
Treceau trei cruci, în urma lor,
Preoţi şi demoni din cetate
/: Veneau stăpânii în convoi
Şi le-auzeam pe cale paşii
Şi-am întrebat aceştia cine-s,
Iar Duhul mi-a răspuns: vrăşmaşii. :/

[s2]
Priveam la Golgota în duh
Şi-mi era plin de taine gândul
Vedeam un nour de bătrâni
Văzduhul culmii străbătânu-l.
/: Ei cercetau din semn în semn
Cum se-mplinea cuvântul vieţii
Şi-am întrebat aceştia cine-s
Iar Duhul mi-a răspuns: profeţii. :/

[s3]
Privem la Golgota vedeam
Minuni din ce în ce mai grele
Vedeam cum se strângeau cei mulţi
Prin grohotişul din vâlcele.
/: Lovindu-se cu pumni-n piept
Plângeau trudiţii la răscruce
Şi-am întrebat aceştia cine-s
Sunt cei ce văd doar om şi cruce. :/

[s4]
Privem la Golgota pătruns
Iar peste oastea asmodeie
Cu chip sever, cu pumnii strânşi
Trecea prin aer o femeie.
/: “Loviţi” striga mereu, “loviţi,
Căci Sfânt e Domnul Împăratul”
Şi-am întrebat aceasta cine-i
E legea osândind păcatul. :/

[s5]
Privem la Golgota uimit
Că sus pe cruce plin de sânge
Murea Isus, şi-n depărtări
Vedeam cum lanţ de lanţ se frânge.
/: Iar nişte regi zburau cântând
Lăsându-şi peste culmi ecoul
Şi-am întrebat aceştia cine-s
Cei mari slăvind în cer eroul. :/

[s6]
Privem la Golgota dar vai
Deodată prins în cuie
Veni din trupul lui Isus
Al doilea trup s-atârne-n cuie
/: Toţi îngerii, înmărmurind
Îl arătau prin nouri iată-L
Şi-am întrbat acesta cine-i
Şi mi-a răspuns tot cerul: TATĂL. :/

[order]
s1,s2,s3,s4,s5,s6