[s1]
1462.
O turmă sfântă a fost odată
O turmă aleasă şi un Păstor
/:Dar ca atunci El niciodată
N-a mai avut turma curată
Iar El era Isus Păstorul lor:/
A fost Păstorul fără plată
Şi-n jar iubirea Lui ardea
/:Dar turma Lui azi e pătată
De frământări împresurată
Îndură-Te Isuse Tu de ea:/

[s2]
O turmă unde ţi-e Păstorul
Unde-i lumina Ta prin vremi
/:De ce-ai respins Mângâietorul
Căci ai respins astăzi Păstorul
De aceea plângi acum de aceea gemi:/
Isuse turma-i risipită
Prin văi prin munţi şi prin câmpii
/:De dezbinări e hărţuită
De formalism e lovită
Prin Duhul te rugăm la ea să vii:/

[s3]
Eu voi veni turmă-ncurând
Dar nu voi veni ca Păstor
Se va-mplini Sfântul Cuvânt
Vorbeşte astăzi Duhul Sfânt
Voi veni dar ca şi Judecător
A fost Isus Păstor milos
A fost Păstorul celor mulţi
/:Şi pentru noi muri Hristos
El Păstorul cel mai milos
O turmă tu de ce nu-l mai asculţi:/

[order]
s1,s2,s3