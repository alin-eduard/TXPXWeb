[s1]
2025
1. Zidește astăzi un altar
Din aur și din pietre scumpe
Ridică-ți mâinile spre cer
Și cheamă-Mă în rugăciune
În rugăciuni stăruitoare
Tu să Mă chemi neîncetat
Căci te voi asculta din ceruri
Când vei fi suflete-ncercat.

[s2]
2. Tu să mă strigi plin de credință
În numele Fiului Meu
Că-ți voi trimite biruință
Căci Eu sunt Dumnezeul tău.
Eu voi avea milă de tine
Dacă tu Mă vei asculta
Eu îți voi da înțelepciune
Pe cale să Mă poți urma.

[s3]
3. Nu te uita la omul care
Cu piatra azi lovește-n tine
Pentru că iubești adevărul
Și vrei să Mă slujești pe Mine
Nădăjduiește azi în Mine
Încrede-te în sfatul Meu
Căci Eu voi lupta pentru tine
Eu voi fi ajutorul tău.

[s4]
4. Să suferi cu multă răbdare
Când ai să fii batjocorit
Să nu te întristezi pe cale
Că ești urât disprețuit
Fii azi un vas plin de lumină
Un vas sfințit folositor
Și mână-n mână azi cu Mine
Lucrează în al Meu popor.

[s5]
5. Tu cercetează azi Scriptura
Și strânge-n inimă Cuvântul
Trăiește azi doar pentru Mine
Și întărește-ți legământul
Să nu-ți lipsească untdelemnul
Din candelă și vasul tău
Fii plin de râvnă azi pe cale
Căci ești născut din Dumnezeu.

[s6]
6. Să umbli îmbrăcat pe cale în haină
Albă nepătată și faptele neprihănirii
Să-ți umple inima curată
Desăvârșit să fii în toate
Mereu să faci doar voia Mea
Și la sfârșit de alergare
În ceruri te voi strămuta
Cu toți acei ce-n astă lume
Au împlinit cuvântul sfânt
Tu te vei bucura în ceruri
Cu Cel ce este veșnic sfânt.

[order]
s1,s2,s3,s4,s5,s6