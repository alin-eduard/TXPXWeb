[s1]
1. Zis-a Domnul către Iona
Mergi în cetatea Ninivea
Şi deschide gura ta
La Ninive zi aşa.
269.

[s2]
2. Tatăl Sfânt e hotărât
Să vă ia de pe pământ
40 de zile-or fi
Şi Ninive n-a mai fi.

[s3]
3. Dar Iona s-a împietrit
Să asculte n-a voit
El de Tatăl s-ascundea
Pe mare călătorea.

[s4]
4. Însă Tatăl l-a privit
Pe Iona cum a fugit
Tatăl Sfânt s-a mâniat
Pe mare s-a-nfuriat.

[s5]
5. Oamenii cu greu vâsleau
Unii pe alţii se-ntrebau
Cine a păcătuit
Suntem gata de pierit.

[s6]
6. Ei foarte se-nspăimântau
La zeii lor se rugau
Iona-n linişte dormea
De nimica nu-i păsa.

[s7]
7. Oamenii l-au deşteptat
Pe Iona l-au întrebat
Strigă tu la Dumnezeu
Să ne scape de la rău.

[s8]
8. Căci de nu ne prăbuşim
În valuri ne nimicim
Şi atunci la sorţi au tras
Pe Iona sorţ a căzut.

[s9]
9. Dar oamenii se mirau
Pe Iona l-au întrebat
Spune ce-ai păcătuit
Şi între noi ai venit.

[s10]
10. Iona gura şi-a deschis
Către oameni el a zis
Voi pe mine mă luaţi
Şi-n mare mă aruncaţi.

[s11]
11. Căci eu sunt cel vinovat
Crezând că voi fi scăpat
Care am păcătuit
Şi de Tatăl am fugit.

[s12]
12.Ei pe Iona îl luară
Şi în mare-l aruncară
Marea atunci s-a liniştit
Toţii oamenii s-au uimit.

[s13]
13. Iar Tatăl a pregătit
Peşte ce se cheamă chit
Pe Iona l-a înghiţit
Căci aşa Domnul a voit.

[s14]
14. Trei zile, trei nopţi a stat
Iona în peşte s-a aflat
Iona într-una se ruga
Către Dumnezeu striga.

[s15]
15. Din fundul adâncului
Din lăuntrul chitului
Dumnezeu l-a ascultat
Peştele l-a aruncat.

[s16]
16. Chiar din pântecele lui
Pe faţa pământului
Iona în grabă a plecat
În Ninive a strigat.

[s17]
17. De nu vă veţi pocăi
Voi cu toţii veţi pieri
40 de zile or fi
Şi Ninivea n-a mai fi.

[s18]
18. Ninivenii ce auzeau
Cu-a lor stăpân stăruiau
Multe zile n-au mâncat
Şi cu sac s-au îmbrăcat.

[s19]
19. Capul lor şi-l înveleau
Cu cenuşă îl presurau
Nici vitele n-au mâncat
Nici pruncii n-au alăptat.

[s20]
20. Şi cuvântul Domnului
Respectând porunca lui
Dumnezeu s-a îndurat
Pe Ninivea a iertat.

[s21]
21. Pentru că s-au pocăit
Tatăl nu i-a nimicit
Să facem şi noi aşa
Cum a făcut Ninivea.

[order]
s1,s2,s3,s4,s5,s6,s7,s8,s9,s10,s11,s12,s13,s14,s15,s16,s17,s18,s19,s20,s21