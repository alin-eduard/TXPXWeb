[s1]
643.
1. Venind la regele Iudeu
Isaia murmura cu jale
Aşa vorbeşte Dumnezeu
Fă rânduială casei tale
Căci vei fi dus din patul tău
Către ţărâna cea din vale.

[s2]
2. Iar regele s-a-ntors plângând
Şi-a zis cu faţa la perete
Tu eşti Părinte bun şi Sfânt
Căci Tu mi-ai pus pe gând pecete
Căci am trăit curat şi sfânt
Şi n-au fost patimi să mă-mbete.

[s3]
3. Văzând Stăpânul cel divin
Acele lacrime umile
El care ştie ce suntem
Doar umbre goale şi fragile
I-a prelungit al vieţii fir
Cu cincisprezece ani de zile.

[s4]
4. Şi dacă mult s-a bucurat
De anii aceştia Ezechia
Strigaţi creştini în lung şi-n lat
Şi daţi de veste bucuria
Căci iată nouă ni s-a dat
Nu câţiva ani ci veşnicia.

[order]
s1,s2,s3,s4