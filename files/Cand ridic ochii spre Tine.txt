[s1]
Când ridic ochii spre Tine
Şi Te chem cu dor, Isus,
/: Faţa mea în jos se-apleacă,
Dorul se înalţă-n sus. :/

[s2]
Se înalţă către ceruri
Până dincolo de nori,
/: Căci Te chem cu dor, Isuse,
Cu lacrimi de-atatea ori. :/

[s3]
Vino şi alină-mi dorul
Ce îmi arde inima!
/: Vino, adu-mi mângâierea!
Vino, şi nu-ntârzia!... :/

[s4]
Căci se-ntinde ca o mreajă
Al ispitelor vârtej;
/: Vino, Tu, la cârma vieţii,
Căci pierim. O, nu ne vezi? :/

[s5]
Vino şi scoală-Ţi poporul
Care stă nepăsător;
/: Dă-i din Duhul Tău putere
Să fie mai vegheator! :/

[s6]
Căci au obosit pe cale,
Abătuţi pe alte căi;
/: Vino, fă să ardă iarăşi
Focul dragostei dintâi! :/

[s7]
Vino şi adună-Ţi turma,
De prin văile adânci!
/: Vino, cheamă-Ţi porumbiţa
Ce-i ascunsă printre stânci. :/

[s8]
Vino, să-Ţi auzim glasul!
Vino, Mire minunat,
/: Căci în piept ne arde dorul
De atâta aşteptat. :/

[s9]
Vino şi-mbracă-Ţi mireasa
Ce-ai ales-o pe pământ!
/: O, îmbrac-o cu putere
Să tresalte-n Duhul Sfânt! :/

[s10]
Ca, în ziua minunată
Când trâmbiţa va suna,
/: Să o poţi răpi la Tine,
Sus în cer, în slava Ta, :/

[s11]
Unde veşnic o să-Ţi cânte
C-ai scăpat-o de la chin.
/: Fii slăvit, al nostru Mire,
Până-n veci de veci! Amin! :/

[order]
s1,s2,s3,s4,s5,s6,s7,s8,s9,s10,s11