[s1]
1425.    Mi b
E timpul să îţi proslăveşti
Puterea ta cea vie
Să vadă toţi că Tu domneşti
Ca şi pe vremea lui Ilie
/: Să-l proslăveşti pe Fiul Tău
Şi a Ta putere mare
Să vadă că eşti Dumnezeu
Întreaga adunare:/

[s2]
E iar cuptor în Israel
Şi-i arde greu văpaia
Privind spre cer de pe Carmel
Poporul Tău aşteaptă ploaia
/: Un nor oricât de mititel
S-aprindă-n piept fiorul
Un chip curat de porumbel
Să ude iar ogorul:/

[s3]
Să ardă iarăşi limbi de foc
Ca şi la cincizecime
Cum a vestit al tău prooroc
O Doamne încă din vechime
/:O inimă un duh şi un gând
Copiii tăi să fie
O flacără mereu arzând
Ca rugul în pustie:/

[s4]
Te aşteaptă iar surori şi fraţi
S-aduci ploaia târzie
Suntem flămânzi şi însetaţi
Cum mai demult era Ilie
Dar nu vrem Doamne ca pe el
Tot corbi să ne hrănească
Ci vrem preasfântul porumbel
Şi mana Ta cerească.
Nu vrem să fim mânaţi de vânt
Cei răi să ne vorbească
Ci untdelemnul Duhului Sfânt
Aici să se-nmulţească.                          Amin.

[order]
s1,s2,s3,s4