[s1]
2195
1. /: O, Isuse, Domn slăvit
Fost-ai cu amar lovit
Ca să fie mântuit
Orișice suflet trudit :/
/: O, ce învinuiri amare
Și dureri fără hotare
Ai avut pe acest pământ
Să salvezi un suflet frânt :/

[s2]
2. /: O, Isuse preaiubit
Cât de mult ai pătimit
Ca să fie dezrobit
Orice suflet chinuit :/
/: O, ce lovituri de sânge
Ai primit pentru a strânge
Într-un trup pe fiii tăi
Risipiți prin munți și văi :/

[s3]
3. /: O, Isuse proslăvit
Toți ai Tăi Te-au părăsit
Când acel nelegiuit
Cu ură Te-a prigonit :/
/: O, ce hule către Tine
Aruncau fără rușine
Ca să fie mai amar
Tot întregul Tău calvar :/

[s4]
4. /: O, Isuse preaiubit
Tu din milă ai murit
Pentru omul izgonit
Din Edenul Tău slăvit :/
/: Sângele Tău Tu Ți-ai vărsat
Ca să fie răscumpărat
Din robia celui rău
Pentru a fi din nou al Tău :/

[s5]
5. /: Dar după ce ai pătimit
Tatăl sfânt Te-a proslăvit
Căci mormântu-ai părăsit
Și ai înviat slăvit :/
/: O, ce mare bucurie
Simte viața-mi pe vecie
Căci prin Tine în cer voi fi
Când ziua Ta va veni :/

[order]
s1,s2,s3,s4,s5