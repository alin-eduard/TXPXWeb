[s1]
1. Adeseori cărarea mea
E-o cale de durere
/: E o cale de-ncercare grea
Dar am şi mângâieri pe ea
Căci Domnul îmi dă putere :/
609.       							  Fa

[s2]
2. Şi orişicât de trist aş fi
Când simt a Lui putere
/:Eu nu mă tem de nici un rău
Căci ştiu că Dumnezeul meu
Mi-alină a mea durere :/

[s3]
3.Când grijuri rele mă răpun
Şi nu am mângâiere
/: Necazul oare cui să-l spun
Căci nu găsesc pe nimeni bun
Să-mi ia a mea durere :/

[s4]
4.Atunci când toţi m-au părăsit
Chiar prietenii pe cale
/: Eu m-am rugat lui Dumnezeu
Să mă ajute tot mereu
Şi să îmi dea răbdare :/

[s5]
5.Să pot să iert şi să iubesc
Vrăjmaşii întotdeauna
/: Căci doar aşa voi birui
Şi pentru tot ce-oi suferi
Eu voi primi cununa :/

[s6]
6.Un singur prieten mi-a rămas
Chiar la necaz un frate
/: Eu Lui îi spun amarul meu
Căci El e Fiu de Dumnezeu
Şi m-a scăpat de moarte :/

[order]
s1,s2,s3,s4,s5,s6