[s1]
Vei veni, Isuse, ştiu că vei veni
Şi pe nori cu slavă Tu vei răsări.
Mare va fi ziua când ai să cobori,
Sărbătoarea celor fără sărbători.

[s2]
Plâng în strâmtorare toţi copiii Tăi
Alungaţi de lume şi de oameni răi.
Suspinând Te cheamă bieţii asupriţi,
Tu, dreptatea celor neîndreptăţiţi.

[s3]
Mare­i jalea celor care gem şi plâng
Şi­n amare lacrimi chinul lor şi­l frâng
Aşteptându­Ţi ziua când ai să revii,
Bucuria celor fără bucurii.

[s4]
Cad sub greul crucii mii de oropsiţi,
Veşnic fără milă, veşnic prigoniţi;
Şi aşteaptă, Doamne, ziua Ta cu dor,
Ajutorul celor fără ajutor.

[s5]
Gem pe drumuri grele bieţii Tăi copii
Şi cu dor Te cheam, aşteptând să vii,
Să le stingi în suflet multele dureri,
Mângâierea celor fără mângâieri.

[order]
s1,s2,s3,s4,s5