[s1]
1426.           Sol
Trece Isus trece iar
Ca odată prin Sihar
Trece pe la poarta ta
Vrea să-i deschizi inima
/:Se apropie uşor
Bate-n poartă-ncetişor
Nu forţează al tău zăvor
Vrea din dragoste curată
Să-i deschizi tu a ta poartă
Domnul şi astăzi aşteaptă:/

[s2]
Trece Isus prin cetate
Pe la uşile încuiate
Vrea din nou din adunare
Să se-audă osanale
/:Poporul să se trezească
Pe Domnul să-L preamărească
Din inimă să-L slăvească
Pentru vremea care vine
Să trăiască în iubire
Stând gata pentru răpire:/

[s3]
Trece Isus pe la tine
Om bolnav de ani de zile
Vrea să te faci sănătos
În numele lui Hristos
/: Vrea ca şi din gura ta
Să se audă Osana
Căci ţi-a vindecat boala
Ca atunci la scăldătoare
La acele cinci pridvoare
Să stai şi tu în picioare:/

[s4]
Să poţi spune tuturor
Despre Domnul Domnilor
Căci şi astăzi El lucrează
Şi cu Duhul Sfânt botează.
/: El rămâne neschimbat
Chiar de trece neobservat
El lucrează minunat
Lasă binecuvântări
Peste a Sale adunări
Prin minuni şi vindecări:/

[order]
s1,s2,s3,s4