[s1]
1. Al Iudeii împărat
Într-o zi poruncă a dat
Că la locul de născare
Să se scrie fiecare.
2. Iosif merse să se scrie
Şi el cu a lui soţie
De la el din Galileea
La Betleem în Iudeia.
730.

[s2]
3. Când acolo au sosit
Mamei ceasul i-a sosit
Ca să-l nască pe Isus
Caută loc în jos şi-n sus.
4. Degeaba caută prin cetate
Hanuri, case pline toate
Lângă Betleem afară
Într-un staul vechi intrară.

[s3]
5. Acolo Maria jos
Naşte pe Isus Hristos
După aceea L-a-nfăşat
Şi în iesle L-a culcat.
6. Pe un deal păstori şedeau
Noaptea oile păzeau
Şi cum stau din slavă iată
Că un înger li s-arată.

[s4]
7. Faţa lui când o zăresc
Ei de spaimă-ncremenesc
Iar al Domnului trimis
Nu vă temeţi el le-a zis.
8. Vă vestesc o bucurie
Vesel azi tot omul fie
Iată fericit poporul
S-a născut Mântuitorul.

[s5]
9. Jos la staul coborâţi
Şi în iesle o să-L găsiţi
Pruncu-n scutece-nfăşat
E Isus cel aşteptat
10. Asta îngerul spunând
Îngeri alţii vin pe rând
Mulţi întreaga oaste sfântă
Zboară prin văzduh şi cântă.

[s6]
11. Slavă în ceruri celui sfânt
Vouă pace pe pământ
Iar când îngerii plecară
Cei de lângă oi strigară.
12. Haidem toţi la Betleem
Pruncu-n iesle să-L vedem.
Mers-au ei s-au închinat
Ca şi unui împărat.

[s7]
13. Cu mirare povestind
De la îngeri ce auzind
Mamei care-L ascultă
Îi creştea-n piept inima.
14. Şi păstorii înapoi
Lângă turma lor de oi
Fericiţi apoi s-au dus
Preamărindul pe ISUS.

[order]
s1,s2,s3,s4,s5,s6,s7