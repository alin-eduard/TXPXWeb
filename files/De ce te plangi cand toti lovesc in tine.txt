[s1]
De ce te plângi
când toţi lovesc în tine?
Rămâi mereu o stâncă de granit,
/:Un pom sădit
chiar lângă drum, ştii bine,
Când are rod de toţi este lovit.:/

[s2]
De ce te plângi când ai căzut pe cale?
Eroii cad şi se ridică iar
/:Căderea este-o parte-a vieţii tale
De te ridici atunci devii un far.:/

[s3]
De ce te plângi când eşti în suferinţă?
Tu eşti chemat să fii biruitor
/:Un murmur doar,
în drum spre biruinţă
Te face laş şi e înjositor.:/

[s4]
De ce te plângi
când marea se frământă
Iar barca ta purtată e de val?
/:Căci noi plutim
spre patria cea sfântă,
Vâslim mereu pe marea de cristal.:/

[s5]
De ce te plângi când nu mai e lumină
Şi pentru-o clipă-n viaţă eşti învins?
/:Eşti obosit şi calea ţi-e străină
Priveşte acolo-n port e-un far aprins.:/

[s6]
De ce te plângi când bolta e pustie
Şi norii grei umbresc cărarea ta?
/:Căci sus, acolo-n patria divină,
E numai zi, curaj, nu dispera.:/

[s7]
De ce te plângi
când fraţii tăi de cruce
Te-au părăsit cu tot ce-i omenesc?
/: Căci pentru tine-un glas
duios şi dulce
Îţi spune azi: “Eu nu te părăsesc”. :/

[s8]
De ce te plângi
când toţi te dau uitării?
Tu eşti chemat lumină să răsfrângi
/: Dar nu uita de nu răspunzi chemării,
Tu eşti pierdut şi-atuncea
poţi să plângi. :/

[order]
s1,s2,s3,s4,s5,s6,s7,s8