[s1]
Iubit-ai Doamne întreaga omenire
Încât ai dat jertfă pe Fiul Tău;
Pe Fiul Tău, blând şi plin de iubire,
Ca s-o salveze din mreaja celui rău!

[s2]
Nici o durere nu Te-a întors din cale
N-a fost ispită să n-o-mpărtăşeşti...
Prin suferinţe ne-ai dat osanale,
Ca să ne-arăţi cât de mult ne preţuieşti!

[s3]
Tot ce avem este jertfa de pe cruce
Tot ce suntem este Numele Tău!
Orice povară cu Tine vom duce
Şi nu ne plângem oricât ar fi de greu!

[s4]
Glorie Ţie, cerescule Părinte,
Slavă Isuse că mult ne-ai iubit!
Spre biruinţă privim înainte!
Te proslăvim, Doamne, că ne-ai mântuit!

[order]
s1,s2,s3,s4