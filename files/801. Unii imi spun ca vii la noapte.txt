[s1]
801.
1. Unii îmi spun că vii la noapte
Alţii îmi spun că mâine poate
Dar eu Te-aştept cum Te-aş vedea
Isuse-n aşteptarea mea.
2. Unii îmi spun că prin milenii
Atunci va fi sfârşitul vremii
Dar eu îţi cânt că-n viaţa mea
A intrat mântuirea Ta.

[s2]
3. Unii îmi spun că în zadar
Să mai aştepţi să fie har
Dar eu îţi cânt căci harul Tău
Îmi umple sufletul mereu.
4. Să spună oricine ar spune
Eu Te-aştept numai pe Tine
De aceea-Ţi cânt că-n viaţa  mea
Ai bucurat inima mea.

[s3]
5. Eu ştiu că mult n-oi aştepta
Până pe nori Te voi vedea
Căci prin cuvânt Tu Doamne spui
Că eşti aproape ca să vii.
6. Pe acest pământ sunt doar dureri
Necazuri, lacrimi şi-ncercări
Dar când povara este grea
Isuse Tu ne ajuţi la ea.

[s4]
7. Acolo sus în ţara mea
O veşnicie voi cânta
Şi, o, ce minunat va fi
Când Domnul meu va-mpărăţi.

[order]
s1,s2,s3,s4