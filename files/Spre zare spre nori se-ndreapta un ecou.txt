[s1]
Spre zare, spre nori
Se-ndreaptă un ecou,
E-atât de-aproape venirea.
Azi Domnul ne cheamă,
Ne cheamă din nou,
Curând începe răpirea.

[r1]
/:Treziţi-vă azi cât timp mai e har,
La noapte se poate să vină.
Trezirea târzie va fi în zadar,
Acum eşti chemat la lumină.:/

[s2]
Cetăţile lumii sunt gata să cadă,
Cel rău loveşte mereu.
Popoarele-ntregi au căzut
Sub osândă,
Păcatul i-apasă din greu.

[s3]
Mândria minciuna
Domneşte acum,
Satan pregăteşte pieirea.
Dar Domnul te cheamă:
„Opreşte din drum!”
Veniţi, e-aproape răpirea.

[order]
s1,r1,s2,r1,s3,r1