[s1]
Să ard de sete, tot n-aş bea
Din apele stricate
Să le-ntâlnesc în calea mea
Prin lumea de păcate.

[s2]
Să mor de foame tot n-ating
Mîncăruri otrăvite
/: Spre care ne-ncetat mă-mping
Păcate şi ispite. :/

[s3]
Să mor de frig, nu mă-ncălzesc
La focuri vinovate
Pe unde slugile pîndesc
Iubiri îndurerate.

[s4]
Să mor în drum, tot n-aş intra
În casa blestemată
/: Ce ar zdrobi şi-ar ruina
Iubirea mea curată. :/

[s5]
Să umblu gol, tot n-am să-mbrac
Ce diavolul-mi întinde
Să zac în şanţ, să mor sărac
Pe Domnul nu-L voi vinde.

[s6]
Mai bine plîng acum un ceas
Cu Domnu-n părtăşie
/: Decît fără Hristos rămas
Să plîng o veşnicie. :/

[order]
s1,s2,s3,s4,s5,s6