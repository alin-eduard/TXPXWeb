[s1]
Israel de demult cu sirienii
Se-afla în luptă grea împresurat
Sărmani apărători, samaritenii,
De oşti duşmane erau puternic strâmtoraţi

[s2]
In lăuntru foametea îi mistuia
Afară oastea cea duşmană îi pândea.
Ei se vedeau pierduţi,
cu moartea-n faţă
Din nici o parte scăpare
nimeni nu vedea.

[s3]
Iar împăratul lor, Ioram vorbeşte:
,, De vină-I Dumnezeu că pătimim ”.
Spre Elisei îl văd cum se grăbeşte
Cu multă grijă;
aşteaptă scena să privim.

[s4]
Şi vina a căzut pe Elisei
Proorocu-i cauza
pentru care suferă ei.
Să îl ucidă vor,
crezând c-atuncea
Scăpaţi ei fi-vor
de sirienii cei mişei.

[s5]
Proorocul Elisei ridică mâna
Şi proorocind a spus ce va urma.
Şi cum c-a doua zi va fi minunea
Cănd fiecare, chiar din prisos,
el va avea.

[s6]
Dar este greu să crezi;
cum s-ar putea?
Ferestre-n ceruri Domnul
chiar de ar avea.
Cu ochii vei vedea minune-aceasta
Dar necredinţa te va opri
să guşti din ea.

[s7]
De-atâtea ori şi azi prin necredinţă
De harul Domnului noi ne lipsim.
Cu mintea zicem că-i cu neputinţă,
Căci la puterea lui Dumnezeu noi nu privim.

[s8]
De vrei să fii plăcut lui Dumnezeu
Va trebui să crezi
Cuvântul Său mereu.
Cuvântul Domnului e ,,Da şi Amin”
Deci te încrede deplin în Domnul Dumnezeu.

[order]
s1,s2,s3,s4,s5,s6,s7,s8