[s1]
Isuse culme minunată
De unde-L văd pe Dumnezeu,
Ce viaţă binecuvântată
Adus-ai sufletului meu...

[s2]
E-atâta bunătate-n Tine
Stăpâne, Tată scump şi bun
Cât cu-al meu glas printre suspine,
În veci eu n-am să pot să spun...

[s3]
Atâta milă şi iubire
Isuse-n Tine am aflat
Cât n-o să poată niciodată
Să spun-un păcătos iertat;

[s4]
Atâta dragoste şi pace
Eu aflu-n Tine zi de zi
Mai mult de cât putut-am crede
Sau mi-am putut închipui.

[s5]
Cu ce înfiorate glasuri,
Isuse, Ţi-aş putea cânta
Când Tu mă faci să vad acuma
Ce nici n-aş fi putut visa...

[s6]
Cu ce cuvinte-Ti voi da slava,
Cand Tu ma faci acum sa am
Atâta har cât, altadata
Nici să-mi închipui nu-ndrăzneam!

[s7]
O, de ce glasul gurii mele
E-atat de slab, e-atat de mic
Si-n neputinţa mea, Isuse
Nimic…n-am ce-Ti jerfi…nimic…

[s8]
Primeşte jertfa unor lacrimi
Şi glasul cântecului smult
Din fundul unei inimi care
Ţi-ar da, dar n-are ce mai mult.

[order]
s1,s2,s3,s4,s5,s6,s7,s8