[s1]
Veniţi, voi, ceruri dragi, şi spuneţi
Acelor ce nu cred în noi
Cine v-a-ntins peste adîncuri
Şi cine-i mai presus de voi ?

[r1]
/: Şi spuneţi, şi spuneţi mereu
E-un sfînt şi etern Dumnezeu ! :/

[s2]
Veniţi, voi, ape mari, şi spuneţi
A cui putere v-a făcut ?
Şi cine v-a schimbat hotarul
Şi ţărmurile în trecut ?

[s3]
Veniţi, voi, tunete şi vînturi
Şi spuneţi şi voi tuturor
A cui puteri vă duc pe-ntinsuri
Şi cui se-nalţă-al vostru cor ?

[s4]
Veniţi, voi, morţii fără număr
Şi spuneţi toţi cutremuraţi
A cui e legea ce vă-nchide
În locul unde aşteptaţi ?

[s5]
Veniţi, voi, stele şi morminte
De după care nu ştim ce-i
Şi spuneţi, să cunoască lumea
Că Dumnezeu e Tatăl lor !

[order]
s1,r1,s2,r1,s3,r1,s4,r1,s5,r1