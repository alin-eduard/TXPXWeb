[s1]
1. Fericit apostol al iubirii
Care în seara cinei ţi-ai culcat
Capul greu de dor şi duioşie
Pe sânul cel mai alb şi minunat.
315.

[s2]
2. Oare ce-ai putut simţi atuncia
Că apoi tu cât ai mai trăit
Numai despre dor şi fericire
Şi numai despre dragoste ai vorbit.

[s3]
3. În străfundurile vieţii tale
Oare ce izvor s-a deşteptat
Căci de-atunci
De mii de ani tot curge
Şi nici pân' astăzi încă n-a'ncetat.

[s4]
4. Ce foc tainic oare a fost acela
Care inima atunci ţi-a încins
Căci de-atunci
De mii de ani tot arde
Şi astăzi este parcă mai aprins.

[s5]
5. Ce poveri ai dus atunci în suflet
De ţi-au fost de-a pururi ochii grei
De-ai purtat atâta strălucire
Atâta dor şi dragoste în ei.

[s6]
6. Azi iubiţi apostoli ai iubirii
Inima îi numai dor şi jar
Căci întregul suflet mi se scaldă
În mări de fericire şi de har.

[s7]
7. Stând culcat pe-acelaşi sân ca tine
Dus mai sus pe-al cerurilor prag
Sunt cu ochii plini de strălucire
Şi grei de-atâta dragoste şi har.

[s8]
8. Astăzi sfânt apostol al iubirii
Te înţeleg de ce pân' la sfârşit
Numai despre dor şi fericire
Şi numai despre dragoste-ai vorbit.

[order]
s1,s2,s3,s4,s5,s6,s7,s8