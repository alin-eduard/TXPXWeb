[s1]
1.	A venit demult de sus
Păstorul cel blând Isus
/: Şi prin lume a umblat
Oi pierdute a căutat :/.
2.	Să le ducă la izvoare
Ca de sete să nu moară
/:Uşa le-a deschis să iasă
La păşunea cea aleasă:/.
775.Re b m

[s2]
3.	Dar oile n-ascultau
Cu capul se repezeau
/:Cu coarnele L-au împuns
Şi în coastă L-au străpuns:/.
4.	De a curs apă şi mult sânge
Cerul a-nceput a plânge
/:Soarele s-a întunecat
Luna-n sânge s-a schimbat:/.

[s3]
5.	Acum El e dus din lume
Să afle la oi păşune
/:Şi poruncă a lăsat
Oilor ce au păşunat:/.
6.	Ca oile cele bune
Laolaltă să se adune
/:Lupul să nu le mănânce
Tâlharii să nu le strice:/.

[s4]
7.	Păstorul cel blând şi bun
În ceruri e dus acum
/:Dar peste puţină vreme
Vine iară să le cheme:/.
8.	Să le ducă-ntr-o grădină
Unde vor avea odihnă
/:Acolo-n pace vor fi
Mai mult n-or mai flămânzi:/.

[s5]
9.	Nici nu vor mai rătăci
Căci Domnul le va păzi
/:Şi va fi în viitor
Iar o turmă şi un păstor:/.

[order]
s1,s2,s3,s4,s5