[s1]
Pune-Mă ca o pecete pe inima ta
Orice gând şi orice şoaptă
nu Mi te-a lua
/:Fac cu tine legământ
veşnic să trăieşti
Pentru tine am o ţară
cum tu nu gândeşti:/

[s2]
Fă din Mine-a ta comoară
căci prin ea ai preţ
Tu în Mine eşti săpat
şi nu poţi să pleci
/: Chiar de-ai rătăci prin noapte
Eu te voi afla
Şi-am să te primesc la pieptu-Mi
orice s-ar întâmpla :/

[s3]
Pune-Mă ca o pecete pe inima ta
Şi Cuvântul Meu
să-ţi fie zilnic hrana ta
/:Strânge-n sufletu-ţi flămând
sfatul ce ţi-l dau
Mai aşează înc-o piatră
pe al tău altar:/

[s4]
Cine oare ar putea
din braţu-Mi să te smulgă
Cât suntem alăturea
nu-i mână să te-ajungă
/: Eu am slujitori în ceruri
care te păzesc
Nu te teme de nimic,
Eu te izbăvesc :/

[s5]
Te încrede azi în Mine
şi-n Cuvântul Meu
Sus în ceruri vei ajunge
tot prin harul Meu
/: Şi va fi o  sărbătoare
când în cer vei fi
Şi vei străluci cu sfinţii
pentru veşnicii :/

[order]
s1,s2,s3,s4,s5