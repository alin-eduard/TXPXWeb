[s1]
1515.
1. De la Ana la Caiafa
Te-au purtat şi judecat
Faţa Ta nevinovată
Vinovaţii au scuipat.
2. Te-au lovit în faţa legii
Oamenii nelegiuiţi
Şi Te-au osândit la moarte
Doamne cei mai osândiţi.

[s2]
3. Cunună de spini Isuse
Fruntea ţi-au încununat
Şi tu cel mai fără vină
Fost-ai cel mai vinovat.
4. Cu întreg păcatul lumii
Calea crucii ai suit
Fărădelegea tuturora
Ne-ai plătit-o răstignit.

[s3]
5. Jos la poala crucii tale
Plâng cei dragi îndureraţi
Plângem şi noi căci prin Tine
Toţi am fost de iad scăpaţi.
6. O te rog precum Isuse
Pentru mine Tu ai murit
Să mă ajuţi şi eu să sufăr
Pentru tine fericit.

[s4]
7. Toată viaţa mea din lume
Vreau să-ţi fiu copil supus
Ca şi acolo-n cer cu Tine
Să fiu şi eu fericit.

[order]
s1,s2,s3,s4