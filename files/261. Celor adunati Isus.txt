[s1]
1. Celor adunaţi Isus
Pilda aceasta le-a spus
Scumpă împărăţie are
Cu-n plugar asemănare.
261.

[s2]
2. Toamna când a semănat
Pe ogor sămânţa Sa
Şi-au adormit oamenii
Şi-un duşman viclean veni.

[s3]
3. Pe ogorul cel curat
Neghina a semănat
Grâul când a răsărit
Şi neghina s-a ivit.

[s4]
4. Atunci ucenici intrară
Pe stăpân îl întrebară
Doamne numai grâu curat
Pe ogor ai semănat.

[s5]
5. Şi prin grâul cel curat
Neghină s-a arătat
Ucenicii zisu-I-a
Vrei să smulgem neghina.

[s6]
6. Când va veni secerişul
Vom tăia grâul de-a rândul
Şi neghina veţi lua
Şi-n foc o veţi arunca.

[s7]
7. Pentru grâul cel curat
Grânarul l-a aşezat
Sus în cerul glorios
În cămara lui Hristos.

[s8]
8. Frate dragă nu uita
Căci grâul e viaţa ta
Trăită pe acest pământ
Lângă al Domnului cuvânt.

[s9]
9. Şi neghină nu uita
Este lumea asta rea
Şi acei din jurul tău
Ce-au uitat pe Dumnezeu.

[s10]
10. Care se prezintă acum
În formă de grâul bun
Dar fapta se dovedeşte
Că nu pe Hristos serveşte.

[s11]
11. Lor le este pregătit
Focul veşnic de demult
Pentru ei a spus Hristos
Sunteţi nişte mincinoşi.

[s12]
12. Scumpii mei să vă gândiţi
Pentru cine mai trăiţi
Căci viaţa-i trecătoare
Oamenilor de sub soare.

[s13]
13. Dar prin mila lui Hristos
Omul se-ntăreşte jos
Prin post şi prin rugăciune
Prin cântări şi fapte bune.

[order]
s1,s2,s3,s4,s5,s6,s7,s8,s9,s10,s11,s12,s13