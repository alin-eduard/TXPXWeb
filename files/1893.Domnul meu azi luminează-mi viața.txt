[s1]
1893
1. /:Domnul meu azi luminează-mi viața
Să-nțeleg iubirea Ta
Iar când greul îmi umbrește viața
Fă și-atunci să pot cânta.:/

[s2]
/:Aș vrea să-ți cânt
Chiar dacă moartea
S-ar război cu trupul meu
Numai să știu că-n ziua mare
Voi fi numit copilul Tău.:/

[s3]
2. /:Domnul meu azi luminează-mi viața
Să deslușesc cărarea Ta
Iar miile de căi din lume
Să nu le schimb nicicând cu a Ta.:/

[s4]
/:Aș vrea să merg pe calea sfântă
Chiar de e-ngustă sau e grea
Căci doar pe ea au mers toți sfinții
Privind mereu la Golgota.:/

[s5]
3. /:Domnul meu azi luminează-mi viața
Să nu urăsc pe nimenea
Nici chiar vrăjmașii cei de moarte
Căci și Tu ai făcut așa.:/

[s6]
/:Aș vrea ca să renunț în viață
La tot ce-i rău și păcătos
Și lângă crucea Ta Isuse
Fă să rămân tot credincios.:/

[order]
s1,s2,s3,s4,s5,s6