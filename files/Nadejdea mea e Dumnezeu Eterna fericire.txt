[s1]
Nădejdea mea e Dumnezeu
Eterna fericire
/: El e cu mine tot mereu
Mă apără de orice greu
Mi-e scut și izbăvire :/

[s2]
La brațul Lui sunt fericit
Mereu mă ocrotește
/: Cu El voi fi mereu păzit
Și chiar de toți m-au părăsit
El nu mă părăsește :/

[s3]
De-ar fi să fiu lovit sărac
Hulit pentru credință
/: Bolnav pe pat de-ar fi să zac
Și nimănui să nu-i mai plac
Eu cred în biruință :/

[s4]
De ce să plâng când crucea-I grea
Isus, El mă conduce
/: Rămâne El nădejdea mea
Și veșnic mă voi îndrepta
Spre jertfa de pe cruce :/

[order]
s1,s2,s3,s4