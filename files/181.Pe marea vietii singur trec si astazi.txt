[s1]
1. Pe marea vieţii singur trec şi astăzi
Şi urlă valurile ne-ncetat
Sunt singur azi în mijlocul furtunii
Isuse scump, ah, unde ai plecat?
181.

[s2]
2. E marea vieţii atât de fioroasă
Şi valurile mă izbesc din greu
Mă chinuie amarnic necredinţa
Şi-n mare încep
Să mă scufund mereu

[s3]
3. O Doamne încercarea
Îmi este mare
Botezul focului e-ngrozitor
Aştept s-apară-n faţă o salvare
Ah, unde eşti Al meu izbăvitor.

[s4]
4. O îndoială Doamne mă cuprinde
Şi mângâiere-n lume nu găsesc
Degeaba vreau să fug
La prietenii mei
Sunt slabi şi ei cu toţi mă părăsesc

[s5]
5. De mă iubeşti
Mai fie-Ţi milă Doamne
Întinde-Ţi braţul Tău izbăvitor
De nu mă scapi Isuse drag acum
La cine voi fugi dup-ajutor.

[s6]
6. Tocmai acum în timpul de pe urmă
Când valurile straşnic năvălesc
O vino-ndată scumpul nostru Isus
Şi luptă Tu cu cei ce ne urăsc.

[s7]
7. Isuse scump din ţara minunată
Te chem mereu, o vino, vino azi
Nu mă lăsa pe marea vieţii singur
Te chem mereu
Cu lacrimi pe obraz.

[s8]
8. Poporul Tău smerit
Se roagă-ntr-una
Şi zi, şi noapte te-aşteaptă cu dor
În zilele de-apoi Tu eşti salvarea
O scumpul nostru drag Mântuitor.

[order]
s1,s2,s3,s4,s5,s6,s7,s8