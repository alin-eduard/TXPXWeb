[s1]
1. Dumnezeu a zis odată
Iacov ia-ţi averea toată
Pleacă spre căminul tău
Am să fiu cu Tine eu.
252.

[s2]
2. Ascultând El şi-a luat
Tot avutul şi-a plecat
Când ajunse la Iordan
Lângă ţara Canaan.

[s3]
3. De Esau îşi aminteşte
Frica prinse a-l chinui
Soli trimise în graba mare
Spuneţi-i că-i cer iertare.

[s4]
4. Soli întorşi i-au zis el vine
A pornit la drum spre tine
Să te întâmpine mai iute
Cu bărbaţi vreo patru sute.

[s5]
5. Iacov auzind aşa
Frică şi mai mare avea
S-a rugat lui Dumnezeu
Tu cu mine ai fost mereu.

[s6]
6. Doamne dat-u-mi-ai averi
Apărare până ieri
Milostiv din ceruri cată
Şi-acum spre mine Tată.

[s7]
7. Cu Esau nedrept eu fui
Scapă-mă din mâna lui
Şi-a trimis iar soli să-i dea
Daruri mari din tot ce-avea.

[s8]
8.Ţapi, berbeci, asini, junci, boi
Vaci, cămile, capre, oi
Multă întreagă bogăţie
Spre a îmblânzi a lui mânie.

[s9]
9. Noaptea Dumnezeu în vis
Coborând la el i-a zis
Nici o teamă tu să n-ai
Până azi Iacov te numeai.

[s10]
10. Dară din această zi
Israel te vei numi
Soarele când răsărea
Iată că Esau venea.

[s11]
11. Şi pe urmă înşiraţi
Patru sute de bărbaţi
Iacov înspre el plecă
Şi smerit i se închină.

[s12]
12. Fruntea până jos plângând
De vreo şapte ori pe rând
Braţele Esau întinse
Şi la dânsul îl cuprinse.

[s13]
13.Îndelung la piept s-au strâns
Şi de bucurie au plâns
Ca copiii au cântat
Şi de-atunci s-au bucurat.

[order]
s1,s2,s3,s4,s5,s6,s7,s8,s9,s10,s11,s12,s13