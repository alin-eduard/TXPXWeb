[s1]
Să port pretutindeni, Isuse
Fiorul iubirii din Tine.
/: Prin el să-Ţi aduc mai supuse
Şi gînduri şi daruri din mine. :/

[s2]
Să-nalţ prin trăire curată
A Ta frumuseţe divină
/: Ca toţi rătăciţii să poată
Veni mai uşor spre lumină. :/

[s3]
Să pot ca să-mprăştii într-una
Mireasma sfinţeniei Tale.
/: Oricine să vadă că-s una
Credinţa cu-a cerului cale. :/

[s4]
S-arăt adevărul cum este
Prin trai, prin cuvant, prin lucrare
/: Să surp a-ndoielilor creste
Şi piedici ascunse-n cărare. :/

[s5]
Isuse, oricand şi oriunde
Să pot să Te-arăt doar pe Tine
/: Înlătură tot ce-ar ascunde
Lucrarea şi chipu-Ţi în mine. :/

[order]
s1,s2,s3,s4,s5