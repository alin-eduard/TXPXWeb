[s1]
972.
1. Ascultaţi creştinilor
Tineri şi bătrânilor
Ascultaţi luaţi aminte
Ale Domnului cuvinte
2. Şi în psalmul 102
Aşa zice către noi
Căci în lume este o moarte
Şi e nemiloasă foarte.

[s2]
3. N-are frică de domnie
Nu-i trebuie avuţie
De bătrâni nu e ruşine
La cei tineri iute vine.
4. De bogaţi nu se fereşte
De săraci nu se păzeşte
Omul strânge ca furnica
Când moare nu ia nimica.

[s3]
5. Nu te bucura măi frate
Că ai bani, că ai de toate
Căci vine moartea-ntr-o noapte
Şi rămân de Tine toate.
6. Omul este doar o floare
Dimineaţa înfloreşte
Peste zi se veştejeşte
Şi în vânt se risipeşte.

[s4]
7. Patru scânduri prinse-n cui
Este tot ce poţi să-i pui
Nici acelea nu-s a lui
Că-s tot a pământului.
8. Şi tot unul câte unul
Cu durere sfârşesc drumul
Şi nimic nu-l însoţeşte
La drum când călătoreşte.

[s5]
9. Căci El pleacă singurel
Faptele merg după El
Şi-n lume cât s-a trudit
Oare cui i-a folosit.
10. De n-ai pe Domnul Isus
N-ai s-ajungi în ceruri sus
Te va mâna cu mânie
În Iad pentru veşnicie.

[order]
s1,s2,s3,s4,s5