[s1]
418.
1.Suflete din amorţeală
Hai te scoală nu mai sta
Căci Isus plin de iubire
Te primeşte-n slujba Sa.

[s2]
2.Vino suflete curând
La Isus Mirele blând
Vino suflete acum
Cât mai eşti pe-al vieţii drum.

[s3]
3.Suflete să ştii prea bine
Căci Isus blândul Păstor
Te tot cheamă să-ţi aline
Ranele care te dor.

[s4]
4.Suflete auzi cum bate
La uşa ta Domnul Sfânt
Deschide-i căci mâine poate
Nu vei fi pe acest pământ.

[s5]
5.Suflete oricât de grele
Păcate-ai înfăptuit
Domnul te-a spălat de rele
Prin sângele Lui jertfit.

[s6]
6.Suflete eu cred c-ajunge
Cât ai stat lângă cel rău
Isus pentru tine plânge
Vino azi la Dumnezeu.

[order]
s1,s2,s3,s4,s5,s6