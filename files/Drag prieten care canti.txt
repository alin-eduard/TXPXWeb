[s1]
Drag prieten,
care cânţi vesel în credinţă,
Fii prieten cu Isus
şi la suferinţă.
Dacă-n ceasul de temut
vrei să fii la dreapta,
Când Isus stă trist, tăcut,
mângâie-L cu fapta.

[s2]
Dă-I acum din pâinea ta
foamea să-şi destrame,
Căci în cer în veci de veci
nu-i va mai fi foame.
Dă-i acum să bea din vas
cât e ars ca vrejul,
Căci în cer în veci de veci
nu mai ai prilejul.

[s3]
Ia-L în casa ta acum
să-şi aline somnul,
Azi e un sărman în drum,
dar în el e Domnul.
Azi Isus e-n mii de fraţi,
azi îţi vrea El fapta.
Mâine toţi vor fi chemaţi,
tu vei fi la dreapta !

[s4]
Iar un glas peste genuri
va stiga spre stele:
“ îl cunosc, şi din ani buni,
şi din zile grele “.
Iată anii trec, s-au dus,
zilele-s ca spuma,
Fii prieten cu Isus,
nu uita, acuma!

[order]
s1,s2,s3,s4