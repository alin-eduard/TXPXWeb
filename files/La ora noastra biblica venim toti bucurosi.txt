[s1]
La ora noastră biblică
venim toţi bucuroşi,
Al Domnului Cuvânt
primim în inimă voioşi;
Doar Cartea Sfântă, Biblia,
Ne-nvaţă azi cum să iubim
Pe frate, soră şi părinţi,
pe toţi să-i preţuim.

[r1]
Imn de slavă să cântăm,
Şi pân’ la cer să-L înălţăm.
Cu Osana, Aleluia,
glorie să-I fie Mielului!

[s2]
Din inimă noi mulţumim
acum lui Dumnezeu,
Lui ne rugăm şi Îl iubim,
urmând Cuvântul Său.
Când vom ajunge oameni mari,
Lucrând, luptând pe-acest pământ,
Şi-atunci să ne conducă El
cu braţul Lui cel Sfânt.

[s3]
O, ce frumos e să privim
la chipul lui Isus,
Să ne lăsăm conduşi de El,
Păstorul bun nespus!
De-acum cunoaştem vocea Lui,
Citim, cântăm şi ne rugăm.
O, Doamne, ce măreţ va fi
în ceruri să intrăm!

[order]
s1,r1,s2,r1,s3,r1