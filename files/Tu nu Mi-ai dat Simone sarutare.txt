[s1]
Tu nu Mi-ai dat, Simone, sărutare
Pe tîmple mir nu Mi-ai pus.
În casa ta am intrat ca oricare
Şi-un gînd frumos n-ai avut
Simone, Simone, Simone !

[s2]
Tu nu Mi-ai dat, Simone, sărutare
La pieptul Meu n-ai căzut.
N-ai cunoscut clipa de cercetare
Şi cît erai de pierdut !
Simone, Simone, Simone !

[s3]
Tu n-ai văzut tălpile-Mi ostenite
De-atîta drum cît am mers
N-ai picurat lacrimile-ţi smerite
Cu părul tău nu le-ai şters
Simone, Simone, Simone !

[s4]
Aş vrea să-ţi pun, Simone, întrebare :
Tu ce-ai mai scump pe Pămînt ?
Ah, cum Mi-ai da, dragul meu, sărutare
De-ai şti măcar cine sînt
Simone, Simone, Simone !

[s5]
Tu, cel smerit care-Mi plîngi la picioare
Cu suflet ars de văpăi
În casa Mea îţi voi da sărutare
Cu ochii plînşi ca ai tăi
Simone, Simone, Simone !

[order]
s1,s2,s3,s4,s5