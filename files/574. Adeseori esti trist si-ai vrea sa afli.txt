[s1]
1. Adeseori eşti trist şi-ai vrea să afli
Al suferinţei drum când s-a sfârşi
Şi-ai vrea să ştii cea mai adâncă taină
Când oare, când Isus te va chema.
/: Să nu disperi, să nu disperi
El va veni te-a duce-n cer
Nu-ţi va uita suferinţa
El fruntea ţi-o va-ncorona. :/
574.              Fa m

[s2]
2. Părea adeseori că luntrea vieţii
Nu va putea ajunge pân’ la mal
Şi valurile păreau că îţi îneacă
Credinţa, mântuirea ta prin har.
/: Să nu mai crezi că eşti uitat
Isus din valuri te-a salvat
Tu te zbăteai ne-ncrezător
Dar Domnul este-ndurător. :/

[s3]
3. Când ţintă-ai fost săgeţilor amare
Pe drumul tău au răsărit doar spini
Amarul ţi-a-ncolţit adesea-n cale
Şi n-ai avut durerea cui să-i spui.
/: Isus şi-atunci te-a înţeles
Şi lacrimile ţi-a cules
O, pace ţie, călător
Cu Domnul eşti învingător. :/

[s4]
4. Dar în curând
Se va sfârşi şi drumul
Nu mai e mult
Pe-acest pământ străin
Nu-ţi va fi lupta ta o veşnicie
Şi scurte-ţi vor fi zilele de chin.
/: Ce vei primi în ceruri sus
Nu sunt cuvinte-aici de spus
Doar fericirea va ţinea
Cu Isus vom fi pururea. :/

[s5]
5. Fii tare deci şi întăreşte-ţi pasul
Pe-al veşniciei drum să-naintăm
Îmbărbătează-ţi inima,
Dar frate (soră)
Şi tot mai mult pe Isus să-L urmezi.
/: Şi-acum la încheiere-ţi spun
Să nu te mai opreşti din drum
Şi trist iubite să nu fii
Domnul în curând va reveni. :/

[order]
s1,s2,s3,s4,s5