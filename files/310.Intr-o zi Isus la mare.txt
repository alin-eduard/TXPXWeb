[s1]
1. Într-o zi Isus la mare
Mai ţinu o cuvântare
Şi ascultându-L mult popor
Zis-a ucenicilor.
310.

[s2]
2. Să plutim spre largul zării
Pân' de cealaltă parte a mării
Când spre barcă El porni
Iat-un cărturar veni.

[s3]
3. Unde mergi în drumul Tău
Vreau să te-nsoţesc şi eu
Iar Isus amin zic ţie
Vulpea are vizuină.

[s4]
4. Păsările cerului
Cuib, dar Fiul Omului
N-are-n lume cât petrece
Capul unde să şi-l plece.

[s5]
5. Şi-ntr-o barcă s-a urcat
Ucenicii l-au urmat
Soarele cădea spre apus
Ei spre al mării larg s-au dus.

[s6]
6. Ei cu barca tot mergeau
Lin pe mare cum pluteau
Domnul adormi dar iată
Vifor se porni deodată.

[s7]
7. Vântul cu suflarea sa
Munţi de valuri ridica
Valurile mari spre barcă
Dau asalt să-nece parcă.

[s8]
8. Năvăli potop în ea
Şi într-un colţ  Isus dormea
Ucenicii plini de spaimă
Îl deşteaptă Doamne în grabă.

[s9]
9. Nu ne vezi că pătimim
Scapă-ne c-o să pierim
Iară Domnul zis-a lor
Ce este fricoşilor.

[s10]
10. De unde frica asta mare
V-aţi pierdut credinţa oare
Şi din locul răsărit
Taci furtună, i-a grăit.

[s11]
11. Mării poruncii sfârşeşte
Valurile-ţi potoleşte
Vântu atunci rămase mut
Marea lină s-a făcut.

[s12]
12. Oamenii miraţi priveau
Cine-i ăsta se gândeau
De-L ascultă aşa cuvântul
Chiar şi marea, chiar şi vântul.

[order]
s1,s2,s3,s4,s5,s6,s7,s8,s9,s10,s11,s12