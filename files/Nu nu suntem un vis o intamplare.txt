[s1]
Nu, nu suntem un vis si-o întâmplare,
Un lut de sine însuşi frământat,
/: Ci ne-a zidit o minte creatoare,
O-nţelepciune fără de hotare!
/: Exista Dumnezeu :/ Ce minunat!
(Cu-adevarat) :/

[s2]
Nu, nu suntem jivine-ntunecate,
Gonite de un bici ne-nduplecat,
/: Ci noi avem un duh şi-o libertate
Şi-o inima ce pentru ceruri bate.
/: Exista Dumnezeu :/ Ce minunat!
(Cu-adevarat) :/

[s3]
N-ar fi simţit în veci de veci ţărâna
Surâsul unui crin imaculat,
De n-ar fi-ntins atunci Stapanul mâna
Să umple-n noi de simţământ fântâna
/: Exista Dumnezeu :/ Ce minunat!
(Cu-adevarat) :/

[s4]
Avem cu noi Scriptura ca dovadă,
Avem minuni şi semne-ndestulat,
/: Si cine vrea pe Dumnezeu să-L vadă
Să stea în faţa Lui pe baricadă!
/: Exista Dumnezeu :/ Ce minunat!
(Cu-adevarat) :/

[s5]
Nu-i calea noastră veşnic însorită,
Nu-i viaţa totdeauna un palat,
/: Dar o trăim, căci merită trăită,
Caci peste lumea asta mărginită,
/: Exista Dumnezeu :/ Ce minunat!
(Cu-adevarat) :/

[s6]
Nu, nu suntem neant! Ce fericire!
Supremul adevar s-a relevat!
/: Isus e-n noi lumina si iubire,
Iar moartea e un zbor spre nemurire.
/: Exista Dumnezeu :/ Ce minunat!
(Cu-adevarat) :/

[order]
s1,s2,s3,s4,s5,s6