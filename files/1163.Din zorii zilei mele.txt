[s1]
1163.
1.        Din zorii zilei mele
În lanul Tău m-am dus
Culegător de spice
Aşa precum mi-ai spus
2.         Cântau secerătorii
Când îi urmam tăcut
Sfios şi singuratic
Şi lăcrimând ca Rut

[s2]
3.         În tot văzduhul zilei
Sub soarele arzând
Cu fruntea aplecată
M-am ostenit tăcând
4.         Dorind când vine seara
Să-ţi pot aduce-n prag
Cu dragoste fierbinte
Toţi snopii strânşi grămadă

[s3]
5.          Stăpâne, vine seara
Se-ntinde peste văi
Pe rând se-ntorc acasă
Toţi lucrătorii Tăi
6.          În urma tuturora
Mă-ntorc şi eu tăcut
Sfios şi singuratic
Şi lăcrimând ca Rut

[s4]
7.          Mă ruşinez de rodul
Puţin agonisit
Dar Tu-mi cunoşti arşiţa
Prin care m-am trudit
8.           O, iată vine seara
Îţi cer un adăpost
S-adorm cu aceia care
În lanul Tău am fost

[s5]
9.         Întinde-ţi peste mine
Veşmântul Tău plăcut
La sfintele-ţi picioare
S-adorm şi eu ca Rut
10         Iar mâine dimineaţă
Mă scoală fericit
Să-ntâmpin bucuria
Spre care am năzuit

[order]
s1,s2,s3,s4,s5