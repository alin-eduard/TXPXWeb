[s1]
2026
1. Poporul Meu vine sfârșitul
Așa vorbește Duhul Sfânt
Azi întărește-ți legământul
Căci vei pleca de pe pământ
Tu vei pleca pe nori de slavă
Când trâmbița va răsuna
Numai Isus va fi Acela
Ce sus la Tatăl ne va lua.

[s2]
2. Dar până atunci popor iubit
Tu pregătește-te mereu
Păstrează-ți haina alb curată
Și-n inimă cuvântul Meu
Cuvântul Meu să-l ai cu tine
În încercare și-n necaz
Cu lacrimi să Mă chemi întruna
Ce-ți vor brăzda al tău obraz.

[s3]
3. Înaintează prin credință
Când suferința-ți va fi grea
Căci numai Eu dau biruință
Și-ți întăresc inima ta
Tu inima s-o ai deschisă
În ea să strângi al Meu cuvânt
Când prigonit vei fi de oameni
Tu să privești la cer cântând.

[s4]
4. Căci ajutor îți va veni
În clipa când Mă vei chema
Căci pentru tine am plătit
Cu sânge sfânt pe Golgota
Să nu te temi de încercare
Să nu te temi orice-ar veni
Încredete-n Acela care
E Dumnezeu din veșnicii.

[s5]
5. Tu întărește-te-n credință
Fii tare nu te clătina
Când vânturi grele au să bată
Atunci voi fi la dreapta ta
Căci la porunca Mea se oprește
Și valul și furtuna grea
Căci cel ce răul îți dorește
Ca praful îl voi spulbera.

[s6]
6.Căci pentru tine Mi-am dat viața
Prin jertfă te-am răscumpărat
Când sângele Îmi brăzda fața
În dreptul tău am scris iertat
Am scris iertat și mântuire
Poporule de pe pământ
Eu te voi duce-n veșnicie
Ca să-mplinesc al Meu cuvânt.

[order]
s1,s2,s3,s4,s5,s6