[s1]
1.   De n-ai credinţă-n Dumnezeu
Apoi să ştii fratele meu
Căci orişicât te-ai osteni
Tu fericit nu vei mai fi.
2.   Chiar dacă ai fi un om bogat
Să ai averi, să ai palat
La ce folos, la ce folos
Când n-ai pe Domnul Isus Hristos.
1014.

[s2]
3.    Chiar dacă ai fi un om sărman
Şi-n casa ta n-ar fi un ban
Când ai pe Domnul Savaot
Eşti fericit şi-ai găsit tot.
4.     Vai, câţi sunt azi care se zbat
Ca valul mării pe uscat
Însă trăiesc cum e mai rău
Fiindcă n-au pe Dumnezeu.

[s3]
5.          Să ne rugăm şi pentru ei
Ca Dumnezeu iubiţii mei
Prin Duhul Său ocrotitor
Să lumineze mintea lor.
6.          Să ne rugăm neîncetat
Ca bunul nostru Împărat
Pe toţi să-i scoată la liman
Din cursa celui viclean.

[order]
s1,s2,s3