[s1]
Fiecare strop de rouă strîns în zori
În potirele gingaşe de la flori
/: Este-o lacrimă ce s-a prelins
odată pe-un obraz
Şi-a lăsat pe chip paloare de topaz. :/

[s2]
E uitată gingăşia mamelor
Şi-i trădată năzuinţa fraţilor
/: Spulberate sînt nădejdile
clădite-n suferinţi
Şi-s călcate juruinţele fierbinţi. :/

[s3]
Numai Tu, Isuse dulce, ne răsari
Cu lumina şi splendoarea dinspre rai
/: Fruntea ne-o putem pleca
la sînul Tău în linişte
Să ne mîngîi Tu, divină dragoste. :/

[s4]
Dacă-un prieten nefăţarnic te-a-nsoţit
Dacă-o inimă de mamă te-a iubit
/: Dacă-o gură de prieten
ţi-a vorbit să mergi în sus
Prin acestea toate ţi-a vorbit Isus. :/

[s5]
Nu schimba iubirea sfîntă pe-un fior
Nu-ţi risipi veşnicia pentru-un dor !
/: Nu schimba zîmbetul mamei
în al lacrimii suspin
Nu trăda onoarea Mirelui Divin ! :/

[order]
s1,s2,s3,s4,s5