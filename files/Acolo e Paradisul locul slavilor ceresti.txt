[s1]
Acolo e Paradisul,
locul slăvilor cereşti
Acolo mi-am clădit visul,
pe-nălţimi Dumnezeieşti.

[s2]
Eşti clădită pe iubire,
patrie cu flori de nard
Parfumu-ţi se răspândeşte
şi-n al inimii răsad.

[s3]
Vom zbura toţi mântuiţii –
porumbei strălucitori -
Vom zbura toţi fericiţii
printre valuri de splendori.

[s4]
Vom cânta de bucurie,
beţi de a Lui dragoste
Căci de marea fericire
avea-vom cu toţi parte.

[order]
s1,s2,s3,s4