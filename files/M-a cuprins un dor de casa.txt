[s1]
M-a cuprins un dor de casă,
Dor de patria de sus,
Inima-mi se simte-atrasă
De iubirea lui Isus.
Fericire mult visată,
Cum să-ncapi în bietu-mi piept,
Când voi moşteni odată
Mult mai mult decât aştept!

[s2]
Lumea cu-ale ei ispite
Nu mă poate ţine-n loc
Căci spre cer îmi stau ţintite,
Dor aprins, priviri de foc!
O, nespusă bucurie,
Trai măreţ, de nedescris
Când Isus va fi să vie
În mărire cum a zis.

[s3]
Azi când inima-mi suspină,
Doru-mi zboară mângâios
Către ţara de lumină,
Ţara păcii lui Hristos.
Şi-nfrunt orice suferinţă
Amintindu-mi de-un cuvânt
Din a lui făgăduinţă:
Iată, zice, vin curând!

[order]
s1,s2,s3