[s1]
91.
1. Te iubesc din al meu suflet
Doamne bun tăria mea
O, nu mă lăsa pe calea
Care duce-n lumea rea.

[s2]
2. Căci calea lumii e largă
Şi cu flori împodobită
Dar la urmă se sfârşeşte
În osânda cea cumplită.

[s3]
3. Îmi abate pururi Doamne
Ochii ca să nu privească
Spre deşertăciunea lumii
Şi spre slava pământească.

[s4]
4. Te iubesc din al meu suflet
Doamne bun tăria mea
Ajută-mă să cuget pururi
Numai la iubirea Ta.

[s5]
5. Să fiu tocmai ca şi pomul
Sădit la izvor de apă
Ce-şi dă rodul său la vreme
Căci izvorul îl adapă.

[s6]
6. O, ajută-mi pururi Doamne
Să veghez în rugăciune
Să fiu gata-n orice clipă
A Te întâmpina pe Tine.

[s7]
7. Mi-aţinteşte a mea privire
Către răsplătirea Ta
Cum te-au proslăvit martirii
Ce s-au jertfit pentru ea.

[s8]
8. Ei nu şi-au cruţat viaţa
Şi au primit cu bucurie
Să fie aruncaţi la fiare
Şi-n cuptor de foc să fie.

[s9]
9. Unii au fost ucişi cu pietre
Alţii-n gropile cu lei
Pribegind în piei de capre
Prin pustiu flămânzi şi goi.

[s10]
10. Toţi aceştia prin credinţă
Au voit să se jertfească
Căci priveau spre biruinţă
Răsplătirea Ta cerească.

[s11]
11. De aceea-n cartea Sfântă
A fost scris ca să rămână
Toate sfintele lor fapte
Orişicui de mărturie.

[s12]
12. Căci Scriptura-i cartea sfântă
Ea te-ndeamnă azi duios
Să laşi slava pământească
Pentru slava lui Hristos.

[order]
s1,s2,s3,s4,s5,s6,s7,s8,s9,s10,s11,s12