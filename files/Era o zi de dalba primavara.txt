[s1]
Era o zi de dalbă primăvară
Când pomii-s plini de mii de muguri
Deşi era o zi când pe cărări ninsese
Petale albe, floarea de cireş.

[s2]
Era un cer senin, senin albastru
Şi-atâtea flori câmpia presărau
Îşi legănau pe vârfuri  ‘nalte crinii
Potirul alb frumos de catifea.

[s3]
Şi adia aşa uşor zefirul
În umbra deasă a codrilor din deal
Ascuns în iarbă îngâna izvorul
Cu susur lin un cântec pe-a lui mal.

[s4]
Aşa era în ziua când, Isuse
Pe Tine-ntâia oară Te-am văzut
Aşa era o zi de primăvară
Cu dalbe flori când eu Te-am cunoscut.

[s5]
Eram pe iarba de mătase-n luncă
Şi lăcrămioare-mi adunam în braţ
Tu ai trecut şi-n urma Ta, Isuse
Te-a urmărit privirea-mi cu nesaţ.

[s6]
Erai frumos ca Soarele din ceruri
Cu faţa albă, albă ca de crin
În părul Tău lucea fior de raze
Şi-Ţi era chipu-atâta de senin!

[s7]
Tu ai trecut şi-n urma Ta, Isuse
Şi Soarele părea că a pălit
Aşa-mi părea, Isuse, frumuseţea
C-am stat în loc şi-n urmă Te-am privit.

[s8]
Şi-am strâns la pieptu-mi lăcrămioare
Şi-am coborât pe-acelaşi deal de nea
Treceam cu dor pe lângă pomii-n floare
Iar vântu-n păr petale-mi scutura.

[s9]
Era de vină oare primăvara?
Era de vină câmpul înverzit?
Ce-a fost pe urmă nu-mi aduc aminte
Dar ştiu, Isuse drag, că Te-am iubit.

[s10]
Atâta ştiu, că Tu-mi eşti Tatăl, Doamne
Că Te-am dorit cu drag mereu de-atunci
Şi că păstrez la pieptu-mi lăcrămioare
Din ziua când Te-am cunoscut, Isus !

[order]
s1,s2,s3,s4,s5,s6,s7,s8,s9,s10