[s1]
Isus, vin aşa cum sunt,
un pribeag pe-acest Pământ.
Ţine-mă la pieptul Tău,
iartă-mi şi păcatul meu!
/: Viaţa fă-mi-o dar de preţ,
un cristal scump şi măreţ
Voia Ta să-nfăptuiesc,
gloria Ta să răspândesc ! :/

[s2]
Isus, viaţa fă-mi un cânt,
să slăvesc Numele-Ţi sfânt
Să se vadă-n viaţa mea
c-a învins iubirea Ta.
/: Fă ca-n noaptea cea mai grea
să ţin sus lumina Ta!
Tu de ea să Te slujeşti
pe alţii să-i mântuieşti. :/

[s3]
Isus, Domnul meu cel bun,
fii Tu stânca mea de-acum!
Viaţa-n Tine să-mi zidesc,
pentru Tine să trăiesc.
/: Şi pe cei din jurul meu
să-i conduc spre Dumnezeu
Nu prin ceea ce vorbesc,
ci prin viaţa ce-o trăiesc. :/

[order]
s1,s2,s3