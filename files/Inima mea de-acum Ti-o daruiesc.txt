[s1]
Inima mea de-acum Ţi-o dăruiesc
Căci doar în Tine sper
De lumea rea vreau să mă deslipesc
Şi să m-avânt spre cer
Ai câştigat-o prin durere,
Ţi-o-nchin azi Doamne cu plăcere,
Inima mea, inima mea…

[s2]
Inima mea, o, Doamne, s-o primeşti,
Deşi curată nu-i…
Să n-o respingi, căci poţi s-o curăţeşti,
Şi poţi să Ţi-o supui…
Se fierb în ea tot pofte rele,
Şi-i plină de păcate grele,
Inima mea… inima mea…

[s3]
Inima mea era ca de granit,
Acum ea s-a schimbat,
Prin suferinţi, de tot mi s-a zdrobit,
Stă într-un tremurat…
Se vaită sub o grea durere
Strigând:“Ah, Doamne, dă-mi putere!”
Inima mea… inima mea…

[s4]
Inima mea azi vine la Hristos
Căzând la crucea Lui…
O, Doamne, ştiu cât sunt de păcătos
Dar Tu ajuţi oricui.
Azi a găsit în răn’le Tale
Şi mângâiere şi scăpare,
Inima mea… inima mea…

[s5]
Inima mea, ah, spal-o de-orice rău,
Grăbeşte s-o-nnoieşti!
O ia de-acum şi fă-o templul Tău
Ca-n ea să locuieşti!
Pe Tine doar să Te dorească,
De Tine-n veci să se-alipească,
Inima mea, inima mea!

[order]
s1,s2,s3,s4,s5