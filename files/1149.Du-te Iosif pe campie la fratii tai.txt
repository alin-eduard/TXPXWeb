[s1]
1149.
1.       Du-te Iosif pe câmp la fraţii tăi
Ca să-mi aduci ceva veste de la ei
Dacă-s bine sănătoşi de mai trăiesc
Vreau să ştiu copiii mei cum se găsesc
Aşa Iacov către Iosif a grăit
Că mii dor de Iuda şi de Isahar
De Neftali, Zabulon şi de Ruben.
Fraţii mei o fraţii mei
Unde-i pot găsi pe ei
Am să-i caut până-i găsesc
Câmpu-n lung de-l ocolesc
S-aduc ştire de la ei
Înapoi la tatăl meu.

[s2]
2.       Fraţii lui Iosif cu oile erau
A lui Iacov oi cu toţii ei le păşteau
Pe câmp jos în vale la Sihem
Lângă ape din ţinutul lui Dotan
Iată vine visătorul ce-a visat
Unul dintre fraţii lui iată a strigat
Să-l omoare între ei s-au hotărât
Şi să-i spună că o fiară l-a ucis.
Fraţii mei, o fraţii mei zisa Iosif către ei
Atât de mult v-am căutat
Până când eu v-am aflat
Pe câmpie am rătăcit
Până când eu v-am găsit.

[s3]
3. Fără milă ei atunci l-au dezbrăcat
Şi într-o fântână ei l-au aruncat
Atunci Dumnezeu pe Iuda l-a trezit
Căci Iosif de la moarte a fost păzit
Mai bine sa-l vindem la Ismaeliţi
Şi-atunci l-au dat cu douăzeci de arginţi
Bietul Iosif vai copilul meu iubit
E vândut de fraţii săi rob în Egipt
Fraţii mei, o fraţii mei ce sunteţi aşa de răi
Ce va zice tatăl meu
Când lipsi-voi dintre voi
Vai părinţii mei iubiţi  nu ştiu de mă mai vedeţi

[s4]
4.   Dumnezeu cu Iosif are un mare plan
El ajunge în ţara lui Faraon
Însă Iacov plânge foarte amărât
Crezând ca Iosif fiul său a murit
Văzând cămaşa lui Iosif toată ruptă
Şi muiată şi stropită în sânge
Atunci Iacov cu durere se lupta
Foarte amărât şi continuu plângea
Fiul meu, o fiul meu de-aş putea să mor şi eu
Să plec de pe-acest pământ
Iosif e la-l tău mormânt
Chipul tău să-l mai privesc
Şi apoi să mă răcoresc.

[s5]
5.   Dumnezeul lui Avraam cel minunat
Durerile lui Iacov El le-a legat
Mai înainte ca să intre în mormânt
El cu Iosif se întâlneşte pe pământ
El cu fii lui pleacă din Canaan
Şi se duce în faţa lui Faraon
Unde se găseşte Iosif fiul său
Sprijinit şi ocrotit de Dumnezeu
Fiul meu, o fiul meu mare este Dumnezeu
Nu credeam că mai trăieşti
Iosife oare tu eşti să mor de-acuma liniştit
Căci pe tine te-am găsit.

[order]
s1,s2,s3,s4,s5