[s1]
1148.
1.        Unde-i teamă nu-i iubire
Unde-i lege nu-i sfinţire
Legea dă ce se cuvine
/: Dragostea se dă pe sine
Legea dă o zi din şapte
Dragostea le dă pe toate : / Aleluia

[s2]
2.         Unde-i lege nu-i cunună
Unde-s robi nu-i voie bună
Legea dă viţei pe-altare
/: Dragostea dă tot ce are
Legea dă a zecea parte
Dragostea le dă pe toate :/ Aleluia
3.          Unde-i lege nu-i iertare
Unde-i rug nu-i îndurare
Legea iartă dar vrea sânge
/: Dragostea nimic nu frânge
Legea iartă prin dreptate
Dragostea le iartă toate :/ Aleluia

[s3]
4.       Legea are zile sfinte
Dragoste-ai mereu fierbinte
Legea ţine slujbi divine
/: Dragostea tot timpul ţine
Legea-i slujbă de simbrie
Dragostea-i împărăţie :/ Aleluia

[order]
s1,s2,s3