[s1]
68.                     Sol
1. Din mâna Ta Sfântă
Primim ocrotirea,
Din orice necazuri
Tu ne izbăveşti!

[s2]
/: Eşti Stânca de veacuri,
Ce dai nemurirea..
Când toate se strică
Tu-n veci dăinuieşti! :/.

[s3]
2. Din mâna Ta Sfântă
Primim ocrotirea,
Când răul ne-nfruntă
Cu răcnet de leu.

[s4]
/: Când el ne vrea moartea,
Tu dai nemurirea.
Căci Tu eşti viaţa,
Eşti viu Dumnezeu! :/

[s5]
3. Prin mâna Ta sfântă
Primim ocrotirea,
Când vine mânia
Cu chinu-i amar.

[s6]
/: Venit-ai din ceruri
S-aduci mântuirea,
Să mângâi, să-ndrepţi,
Şi să mori pe Calvar. :/

[s7]
4. Din mâna Ta Sfântă
Primim ocrotirea,
Când dragostea-n lume
Cu greu o găseşti...

[s8]
/: În inimi smerite
Purtăm sfânt iubirea!
Schimbând totul
În cântec de pace sublim. :/

[s9]
5. Din mâna Ta sfântă
Primim ocrotirea,
Chiar lutul acesta
De s-ar destrăma!..

[s10]
/: Trecându-l prin moarte
Tu-i dai strălucirea,
În clipa învierii
Avea-vom cândva. :/

[s11]
6. Din mâna Ta Sfântă
Primim ocrotirea.
Tu faci să rodească
Întregul pământ.

[s12]
/: Ţi-aducem, din inimi,
Pe veci mulţumire!
O, Tată, Isuse,
Şi Duhule Sfânt. :/

[order]
s1,s2,s3,s4,s5,s6,s7,s8,s9,s10,s11,s12