[s1]
A lui Împărăţie
El ne-a asemănat
Cu o frumoasă vie
a unui om bogat,
Ce în zori de dimineaţă
şi aşa de multe ori,
El s-a dus în piaţă,
să caute lucrători.

[r1]
/: De lucru e, iar plata veţi primi!...
Atunci, de ce nu vreţi a vă tocmi?
În via Lui să mergeţi, să lucraţi
Şi, fără lucru voi să nu mai staţi! :/

[s2]
Din ceasul tinereţii,
copile şi copii,
Din ora dimineţii,
au fost chemaţi în vii;
Cu mâinile-amândouă,
pe cruce, când El a stat,
Când ceasul era nouă,
pe tineri i-a chemat.

[s3]
Iar cea din urmă filă
e cel din urmă ceas,
Cînd Domnul plin de milă
pe vârstnici i-a atras,
Să meargă, în lucrare,
şi perii cei cărunţi…
Căci via Lui e mare:
prin dealuri, văi şi munţi.

[s4]
Căci, iată, înserarea
pe boltă s-a ivit;
În via Lui, lucrarea
e aproape de sfârşit,
Când lucrul va fi gata,
Fiul lui Dumnezeu,
El ne va da răsplata:
al veşniciei leu.

[order]
s1,r1,s2,r1,s3,r1,s4,r1