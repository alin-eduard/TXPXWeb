[s1]
Ai rătăcit pe-ntunecate căi
Şi ţi-a plăcut să râzi printre cei răi
Dar oricât eşti de rău şi păcătos,
Şi pentru tine a murit Hristos!

[s2]
/: Nu-ţi făuri din eul tău mereu
Un unic şi tiranic dumnezeu!
Dar cât de idolatru şi fălos,
Şi pentru tine a murit Hristos! :/

[s3]
Când nedreptatea te-a izbit în piept,
Ai devenit mai crud şi mai nedrept;
Dar orişicât ai fi căzut de jos,
Şi pentru tine a murit Hristos!

[s4]
/: Agoniseşti în viaţă, nesătul,
Şi niciodată nu îţi e destul;
Dar oricât eşti de-avar şi ticălos,
Şi pentru tine a murit Hristos! :/

[s5]
Când cineva ţi-a pus sub ochi oglinzi,
Vreo pată pe obrazul tău s-aprinzi,
Te-ai mâniat! Dar, cât de mânios
Şi pentru tine a murit Hristos!

[s6]
/: E vremea! Ştii că toate au sfârşit?
De nu te-ntorci, nu scapi nepedepsit!
O, vin-acum, cât eşti de păcătos!
Vei fi primit prin jertfa lui Hristos! :/

[order]
s1,s2,s3,s4,s5,s6