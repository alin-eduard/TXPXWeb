[s1]
Lume, lume-nşelătoare
Nu mai încerca-n zadar
Prin chemări amăgitoare
Să mă-ntorci la tine iar.

[r1]
Cînd ţi-aud chemarea, lume
Faţa-n palme mi-o ascund.
În zadar mă chemi pe nume -
Nu mai vreau să îţi răspund !

[s2]
În zadar întinzi spre mine
Al plăcerilor pahar -
Nu mai beau, căci ştiu prea bine
Că e veninos şi-amar.

[s3]
Ţi-am băut paharul, lume
Dar amar a fost la fund
Oricît m-ai chema pe nume
Nu mai vreau să îţi răspund !

[s4]
Azi, cînd tu-mi întinzi paharul
Şi mă chemi să mi-l oferi
Mi-amintesc de tot amarul
Din paharul cel de ieri.

[s5]
Am băut acum din harul
Bunului Mîntuitor
Lume, nu-ţi mai beau paharul
Chiar dacă ar fi să mor !

[order]
s1,r1,s2,r1,s3,r1,s4,r1,s5,r1