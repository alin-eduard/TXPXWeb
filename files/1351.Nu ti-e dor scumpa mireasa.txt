[s1]
1351.
Nu ţi-e dor scumpă mireasă
De-al Tău Mire preaiubit
De Acel ce-ţi dă viaţă
Nu ţi-e dor să-L vezi în faţă
Pe Acel ce te-a iubit

[s2]
2.  Nu ţi-e dor să laşi pământul
Şi să zbori spre porumbar
Să te-nalţi ca porumbeii
Sus pe culmea fericirii
Peste-al dragostei hotar.

[s3]
3.  Nu ţi-e dor scumpă mireasă
Nu îţi arde inima
De a Mirelui dorinţă
Ce l-ai primit prin credinţă
Învaţă să poţi veghea.

[s4]
4.  Nu ţi-e dor scumpă mireasă
Spune-mi astăzi nu ţi-e dor
Nu vrei să îţi schimbi viaţa
Să dai hainelor albeaţa
Într-un alb strălucitor.

[s5]
5.  Vino, Mire drag odată
Vino, Tu Isus iubit
Vino, mireasa te-aşteaptă
Să o duci la Tine-acasă
Lângă Fiul Tău iubit.

[s6]
6.  Adă mai degrabă clipa
Adă ceasul mult dorit
S-ajungem cu toţii acasă
Şi să stăm cu drag la masă
Cu Acel ce ne-a iubit.

[order]
s1,s2,s3,s4,s5,s6