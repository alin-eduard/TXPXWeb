[s1]
Mi-e sete Isuse de Tine,
Şi-alerg neîncetat la izvor,
Prin lumea ce zace-n ruine,
Precum e-un pustiu arzător,
Eu simt cum chiar trupu-mi tânjeşte
Umblând zi de zi pe pământ,
Deşertul se-ntinde şi creşte,
Şi eu în zadar mă frământ...

[r1]
Mi-e sete să-Ţi văd azi puterea
Şi slava ce-o ai sus în cer,
Te-aştept şi doresc mângâiere
Ce-a plină de-atâta mister,
Mai mult decât viaţa întreagă
E-a Ta bunătate mereu,
Şi lauda Ta ce mi-e dragă,
Atunci când eu plâng şi mi-e greu.

[s2]
Mi-e sete de-a Ta-mpărăţie,
Pe care-o visez şi-o trăiesc,
Dă-mi iarăşi prin har bucurie,
În Tine când eu m-odihnesc,
Mi-e sete să stau lângă Tine,
Înălţat cu al Tău sfânt popor,
Să-Ţi spun de-aş putea prin suspine,
Isuse ce mult Te ador...

[order]
s1,r1,s2,r1