[s1]
1. Atâtea flori sunt în grădină
Şi-atâţia crini ce s-au uscat,
/:Căci vântul suflă, fără milă,
Din răsăritu-ndepărtat:/
282.

[s2]
2. Şi ce durere e-n grădină
C-atâţia crini s-au veştejit!
/:Şi plânge raza cristalină
Şi roua cerului iubit:/

[s3]
3. Iar petalele iubirii
Ce răspândesc miros de crini,
/:Acoperite-s în ţărână
Ah, ce durere şi suspin!:/

[s4]
4. Şi plânge Grădinaru-ntr-una
Isus, care le-a altoit
/:A mântuirii flori din lume,
Ce negru vânt le-a ofilit":/

[s5]
5. Cu stropi de lacrimi, în grădină
El le-a sădit pe înălţimi
/:Dar n-au prins toate rădăcină,
Ah, ce durere, ce suspin!:/

[s6]
6. Ascultă suflete acuma
Ce porţi în piept un crin ceresc:
/:Nu ştii că Isus și-a-ntins mâna
Şi zice "Vino, te primesc!":/

[s7]
7. Nu vrei să fii azi, în grădină,
Un crin ceresc, mirositor?
/:Acolo, vântul nu mai suflă
Şi harul e îmbietor:/

[s8]
8. Ah, recunoaşte-ţi astăzi vina
Şi ofilirea în păcat
/:Isus Te cheamă, Te primeşte,
Căci harul Lui e minunat:/

[order]
s1,s2,s3,s4,s5,s6,s7,s8