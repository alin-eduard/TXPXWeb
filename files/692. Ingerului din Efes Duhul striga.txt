[s1]
1. Îngerului din Efes, Duhul strigă:
„Biserică de ce te-ai ofilit?
De ce-ai lăsat credinţa ta dintâi
Şi dragostea de ce ţi-ai părăsit?”
692.

[r1]
Cor:	/: Întoarce-te, întoarce-te,
Biserică, la dragostea dintâi
Întoarce-te, întoarce-te
De vrei pe pământ
Jos să nu rămâi! :/

[s2]
2. Aşa striga demult
Din Patmos Duhul:
„Ştiu faptele şi osteneala ta,
Ştiu că pe cei răi
Tu nu poţi să-i suferi
Ce-şi zic apostoli şi nu sunt aşa.

[s3]
3. Ştiu răbdarea ta nebiruită,
Pentru-al Meu Nume
Mult ai suferit,
Dar ai rămas şi astăzi în picioare,
Pe calea Mea
Şi nu te-am părăsit!...

[s4]
4. Dar, totuşi am ceva-mpotriva ta,
Acum când timpul este pe sfârşit,
Adu-ţi aminte şi te pocăieşte,
Căci dragostea dintâi te-a părăsit.

[s5]
5. De unde ai căzut
Din nou te-ntoarce
În graba mare nu mai amâna!
De nu te-ntorci,
Voi veni fără veste
Şi sfeşnicul din loc ţi-l voi lua.

[s6]
6. Fecioară înţeleaptă, ia aminte
Şi-n candelă
Mai toarnă untdelemn!
Nu asculta deloc
De-a lumii şoapte,
Ascultă de-al Duhului îndemn!

[s7]
7. Nu te lăsa cuprinsă de-aţipire,
Fii trează întotdeauna pe pământ!
Îmbracă-te în haina curăţiei
Căci, iată, vine Mirele-n curând!

[order]
s1,r1,s2,r1,s3,r1,s4,r1,s5,r1,s6,r1,s7,r1