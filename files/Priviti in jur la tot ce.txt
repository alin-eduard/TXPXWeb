[s1]
Priviţi în jur la tot ce vă-nconjoară
Şi vă-ntrebaţi în voi cin' le-a făcut?
Priviţi în jur la Cel cu ochi de pară
Care pătrunde-n tot ce-i nevăzut.

[r1]
/: /: E Dumnezeu :/
Ce stă mai sus de stele
Şi  ţine totul prin al Său Cuvânt;
/: El le-a creat :/
Si-a pus viaţă-n ele,
În tot ce este-n cer şi pe pământ. :/

[s2]
O, cine-a-ntins oceane, zări albastre,
Senine-aşa ca faţa unei bolţi?
Şi cine face-n ele ca să crească,
Atâta furnicar de vietăţi?

[s3]
O, cine face câmpul, să rodească,
În miez de vară lanuri aurii?
Şi cine face pomii să-nflorească?
Şi cine creşte iarba pe câmpii?

[s4]
O, cine-a pus parfum în floricele
Şi cine-n păsărele-a pus cântări?
Şi cine toamna pune gând în ele
Ca, de la noi, să plece-n alte ţări?

[s5]
O, cine-mbracă munţii cu pădure
Şi cine-nalţă uriaşe stânci?
Şi cine-n fiare-atât curaj le pune
Ca să petreacă noaptea-n văi adânci?

[s6]
O, cine-n mame a sădit iubirea
Ca să iubească pe copiii lor,
Ca să-i sărute, să-i îmbrăţişeze
Cu-atâta dragoste, cu-atâta dor?

[s7]
O, câţi luceferi, Soare, Lună, stele,
Care-şi revarsă raza pe pământ!...
Te-ai întrebat, ce e mai sus de stele,
La mari-nălţimi, la El în cerul sfânt?

[order]
s1,r1,s2,r1,s3,r1,s4,r1,s5,r1,s6,r1,s7,r1