[s1]
Re major
Chiar dac-ar să fi să-ndur, din greu,
Dureri şi lanţuri şi ruşine,
/: Ajută-mi, Dumnezeul meu,
Să nu pot să mă las de Tine! :/

[s2]
Chiar dac-ar fi să fiu răpit
Şi-n noapte dus de mâini haine,
/: Oricât închis şi chinuit,
Să nu pot să mă las de Tine! :/

[s3]
Chiar dac-ar fi să mi se ia
Tot ce-am avut pe lângă mine,
/: Sărac şi gol de-aş rămânea,
Să nu pot să mă las de Tine! :/

[s4]
Chiar dac-ar fi să zac flămând,
Bolnav, uitat la uşi străine,
/: Lovit şi alungat, nicicând
Să nu pot să mă las de Tine! :/

[s5]
Chiar dac-ar fi cei dragi ai mei
Răpiţi şi duşi de lângă mine,
/: Zdrobit de dorul după ei,
Să nu pot să mă las de Tine! :/

[s6]
Chiar dac-ar fi să ştiu că mor,
Departe dus în zari străine...
/: Tânjind de-al casei mele dor,
Să nu pot să mă las de Tine! :/

[s7]
Chiar dac-ar fi să fiu ucis
De cei cu mâini de sânge pline,
/: Pân' la sfârşit, să spun deschis
Că nu pot să mă las de Tine! :/

[s8]
Iar pentru toate acestea, sus,
Tot ce-mi doresc eu de la Tine,
/: E ca să văd atunci, Isus,
Că nici Tu nu Te laşi de mine!. :/

[order]
s1,s2,s3,s4,s5,s6,s7,s8