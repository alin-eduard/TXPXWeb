[s1]
2024
1. Erai într-un măslin sălbatic
Dar Eu, Isus, te-am altoit
Într-un măslin cu roade bune
Ca tu să poți fi mântuit
/: Ți-am altoit mlădița
De tine Eu m-am îngrijit
Să crești, să aduci multă roadă
Din rădăcină te-am hrănit :/

[s2]
2. Ți-am dăruit a mea căldură
Și în lumină te-am crescut
Din dragoste ți-am dat viață
Părtaș grăsimii te-am făcut.
/: Eu am vegheat îndeaproape
Când vânturile au bătut
Te-am ocrotit cu braț puternic
Ca să aduci rodul cerut :/

[s3]
3.Cu dragoste și bunătate
Eu Domnul te-am înconjurat
Ca din a tale roade sfinte
Să curgă untdelemn curat.
/: Eu voi veghea și zi și noapte
Ca tu să răspândești lumină
Și a ta inimă curată
De Duhul Sfânt să fie plină :/

[s4]
4. Eu vreau să fii un vas de cinste
Un vas de cinste sfânt curat
Plin de putere și credință
De Tatăl binecuvântat.
/: Vreau să privești mereu spre ceruri Încins cu adevărul sfânt
Plin de credință și răbdare
Să împlinești al Meu cuvânt :/

[s5]
5.Cuvântul Meu e adevărul
Să te-nsoțească ne-ncetat
Căci viața Mi-am dat pentru tine
Tu ești un fiu răscumpărat.
/: Răscumpărat ai fost pe cruce
Prin jertfa sfântă ce-am adus
În dar Eu îți dau mântuirea
Numele Meu este Isus :/

[order]
s1,s2,s3,s4,s5