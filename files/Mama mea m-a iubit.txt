[s1]
Mama mea m-a iubit
Şi cu drag m-a-ngrijit
Ca să nu mi se-ntâmple vreun rău.
Îmi dădea tot ce-avea
Iar în suflet purta
Dor adânc pentru sufletul meu.

[r1]
Voi iubi mama mea ne-ncetat
Căci prin ea, Domnul viaţă mi-a dat!
Şi-mpreună, te rog, o, Doamne
Fă să fim sus în cer la Tine!

[s2]
Ne-ncetat lângă pat
Nopţi întregi a vegheat
Când eu în suferinţi mă zbăteam.
Nu mânca, nu dormea,
Bucuros se jertfea
Căci aşa m-a iubit mama mea.

[s3]
De Isus mi-a vorbit,
Cum pe cruce-a murit
Căci dorea să mă vadă salvat.
Şi cu lacrimi fierbinţi
Se topea-n rugăminţi
Pân’ ce eu Domnului m-am predat.

[order]
s1,r1,s2,r1,s3,r1