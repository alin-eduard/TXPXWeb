[s1]
Am venit la Tine Doamne
ca să Te ascult,
Inima Tu să mi-o cureţi
de orice tumult,
Să-mi torni linişte deplina
Şi putere de la Tine
Ca să mă încred în Tine,
/:Doamne, cât mai mult.:/

[s2]
Pasul meu când va fi
Doamne a se clătina
Rugăciune-ndrept spre Tine
pentru-a mă ierta,
Mă ridică din păcate
Şi din cea mai neagră noapte
Orice rău din mine scoate
/:Cu dragostea Ta.:/

[s3]
Când petalele iubirii-ncep
a se usca,
În potirele inimii rog a îmi turna
Roua sfântă-a dimineţii
Şi din ceruri apa vieţii
Pune-mi foc în locul gheţii
/:Şi nu mă lăsa.:/

[s4]
Când va fi ispita lumii
să mă-ncerce iar
Strălucirea-i trecătoare
fă-o în zadar
Cu al Tău duh de veghere
Să duc răul la tăcere
Sufla-mi praful din unghere
/:Dă-mi cerescul har.:/

[s5]
Mulţumesc acuma, Doamne,
pentru tot ce-mi dai,
Că la poarta strâmtă, Doamne,
încă Tu mai stai
Viaţă veşnică să-mi dărui
Planul celui rău să-l nărui
Iată-n ruga mea eu stărui
/:Să mă iei în rai.:/

[order]
s1,s2,s3,s4,s5