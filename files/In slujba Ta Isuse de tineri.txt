[s1]
În slujba Ta, Isuse,
de tineri am pornit,
Îndreaptă-ne Tu paşii
pe drumul Tău slăvit.
Cu-a Ta putere umple
cuvântul ce-l purtăm,
Lumină şi iubire mereu
să semănăm.

[s2]
Să spunem tuturora
de harul Tău bogat
Să vină toţi să afle
iertarea de păcat;
Să ducem pân’ la moarte
mărturisirea Ta
În slujba mântuirii,
învredniciţi de ea.

[s3]
C-o dragoste fierbinte
şi-un suflet fericit
Să-Ţi dăruim, Isuse,
tot ce ne-ai dăruit;
Ca la sfârşitul luptei,
măreţ încununat
Să moştenim răsplata
spre care-am alergat.

[order]
s1,s2,s3