[s1]
Voi cânta în orice vreme Dumnezeul meu slăvit
De nimic nu mă voi teme
Căci în toate m-ai păzit
Cât de mare-ar fi furtuna
De nimic eu nu mă tem
Că Tu-mi eşti întotdeauna Salvatorul meu suprem.

[r1]
/: Voi cânta, voi cânta
Te voi binecuvânta
Cât de mare-ar fi furtuna
voi cânta întotdeauna
Căci Tu Doamne m-ai salvat
căci m-ai binecuvântat
Voi cânta, voi cânta veşnic
Te voi lăuda. :/

[s2]
Sunt atât de fericit azi
Scump Isus că mă iubești
Căci viaţa mi-e păzită
Și mereu mă ocrotești
Valuri multe pot să vină
Întuneric cât de greu
Ştiu că Tu îmi eşti Lumină
Tu eşti adăpostul meu.

[s3]
Doamne-aş vrea ca niciodată
Să nu Te mai întristez
Viaţa să-mi păstrez curată
Zilnic mai mult să veghez
Să Te laud totdeauna
Și mai mult să Te slăvesc
Cât de grea ar fi furtuna
Vreau să pot să-Ţi mulţumesc.

[s4]
Că nimic nu-i la-ntâmplare Pentru mine pe pământ
Iar când Tu cu slavă mare
Vei veni din cerul sfânt
Voi uita c-a fost furtuna
Voi uita c-am plâns cândva
Vom fi iarăşi împreună
Veşnic Te voi lăuda.

[order]
s1,r1,s2,r1,s3,r1,s4,r1