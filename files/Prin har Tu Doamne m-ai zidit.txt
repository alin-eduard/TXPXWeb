[s1]
Prin har, Tu, Doamne, m-ai zidit
Ca să Te-nalţ pe Tine
Şi-n toate ce mi-ai dăruit
Tu să Te vezi mai bine.

[r1]
M-ai făcut lucrarea Ta,
Doamne, pentru veci aşa
Să Te bucuri Tu de ea;
Necurmat, necurmat,
Să Te bucuri Tu de ea.

[s2]
Să fiu spre-al Tău folos deplin
Să-Ţi ai plăcerea-n mine;
La tot ce-mi spui să zic: “AMIN”
Şi să Te-nalţ pe Tine.

[s3]
O harfă veşnică mi-ai dat
Cu strune-n veci divine,
Şi-n cântecul ei minunat
Să Te înalţ pe Tine.

[s4]
Acesta este rostul meu
Şi vreau să-l ştiu mai bine,
Ca pretutindenea mereu
Să Te înalţ pe Tine.

[order]
s1,r1,s2,r1,s3,r1,s4,r1