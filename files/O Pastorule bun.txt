[s1]
O, Păstorule bun,
Paşte sufletul meu ostenit,
Căci pe dulcea Ta păşune
Sunt atât de fericit;
Doar acolo este hrana
Care viaţă dă din plin,
Şi pe cale, în ispite,
Întărit sunt pe deplin.

[s2]
Ştiu că sunt în lumea largă
Şi­alte feluri de păşuni,
Însă toate­s veninoase,
Pline de deşertăciuni;
Chiar în jurul meu, oriunde,
Eu le pot găsi uşor,
Dar ce ele îmi oferă
E amar şi trecător.

[s3]
Am trăit o vreme­acolo,
Pe­ale lumii largi păşuni,
Neştiind că sunt departe de tot
Ce e sfânt şi bun;
Multe pofte şi păcate
Viaţa mi­au împovărat,
De­adevăr şi fericire
Ele m­au îndepărtat.

[s4]
Dar Tu ai venit la mine,
Pe păşunea Ta m­ai pus,
M­ai adus din nou la viaţă,
Bunule Păstor, Isus;
Cu aleşii Tăi pe cale
Din Cuvânt eu mă hrănesc
Şi cu Tine împreună
Către cer călătoresc.

[order]
s1,s2,s3,s4