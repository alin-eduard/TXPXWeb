[s1]
Fraţilor, credinţa noastră s-o păzim,
De pe drumul crucii, să nu rătăcim!
De pe calea sfântă, să nu dăm 'napoi,
Facă Domnul ce-o vrea să facă cu noi

[r1]
Suntem gata ca să ne jertfim!
Pentru Domnul, chiar să şi murim!
/:A noastră cetate, nu e pe pământ
Este sus în ceruri, e la Tatăl sfânt...:/

[s2]
Nu ne este frică de nici un duşman,
Mergem cu-ndrăzneală, înspre Canaan!
Şi-n credinţa noastră, sta-vom neclintiţi
Cu-Avraam şi Iacov ai noştri părinţi.

[s3]
Dacă ne-ar închide, ca pe Daniel,
Ne va scăpa Domnul sfânt, Emanuel;
Chiar în strâmtorare, El va fi cu noi!
Ne face scăpare din orice nevoi.

[order]
s1,r1,s2,r1,s3,r1