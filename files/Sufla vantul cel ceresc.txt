[s1]
Suflă vântul cel ceresc
Vântul suflă deşteptare
Întrebând pe toţi creştinii
De ce dorm în adunare.

[s2]
El suflă unde voieşte
De-l aude orişicine
Nu ştii însă unde merge
Şi nu ştii de unde vine.

[s3]
Vântul suflă-n multe feluri
Uneori numai adie
Alte ori ca un fior
Ca o mare vijelie.

[s4]
El voieşte să trezească
Orice suflet păcătos
Să-i arate calea dreaptă
Care duce la Hristos.

[s5]
Pentru aceasta ni se cere
Să stai gata-n aşteptare
Ţinând mâinile întinse
Ca şi barca de pe mare.

[s6]
Unii se trezesc îndată
La o mică adiere
Alţii se deşteaptă numai
Când suflă mai cu putere.

[s7]
Azi ferice de aceia
Care stau în vrednicie
Şi cu inima curată
Duhul Sfânt îi tot mângâie.

[s8]
Vai de acei ce stau împotrivă
Şi pe drum vreau să se oprească
Căci ei atunci n-au să scape
De urgia cea cerească.

[s9]
O Sfinte Duh al vieţii
Vin la noi în adunare
Fii conducătorul nostru
La corabia de salvare.

[s10]
Nu lăsa nici unul Doamne
Ca să doarmă-n adunare
Să simţească darul sfânt
Şi a Ta sfântă cercetare.

[order]
s1,s2,s3,s4,s5,s6,s7,s8,s9,s10