[s1]
În zori de zi când a trecut
La margine de drum căzut eram.
Şi-atunci când eu nici nu gândeam
Spre mine un Samaritean S-a aplecat.

[s2]
Era cu ochii-nlăcrimaţi
Privirea-I blândă, o, ce mult mi-a spus !
Şi mi-a vorbit cu glas duios
Că mai primeşte-un păcătos
Şi m-am convins -Era Isus !

[s3]
Robit de-al lumii greu păcat
Eu nu credeam că pot vreodat
Să fiu salvat
N-aveam o ţintă-n drumul meu
Nici ajutor când era greu în viaţa mea.

[s4]
Credeam că-s singur chiar de tot
Că nu mai am în lume rost nicicând.
<Dar nu-i aşa !> - un glas mi-a spus
Şi m-a luat cu El, m-a dus
Şi m-am convins-Era Isus !

[s5]
Nu cred că poate-un om la fel
Să facă-asemenea ca El
C-un păcătos.
Să ierte tot ce I-a greşit o viaţă
Când necontenit a fost hulit.

[s6]
Nu pot să cred că altu-a fost
Când mi-a dat mâna şi de jos
M-a ridicat.
De jertfa sfântă El mi-a spus
Cum a dus crucea până sus
Şi sunt convins c-a fost Isus.

[order]
s1,s2,s3,s4,s5,s6