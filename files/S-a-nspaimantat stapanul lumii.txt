[s1]
S-a-nspăimîntat stăpînul lumii
La glasul blîndului profet.
/:Şi un duşman văzu în Fiul
Dulgherului din Nazaret:/

[s2]
El n-a venit să răzvrătească,
Nu vrea pieirea nimănui.
/:Desculţ, pe jos, colindă lumea,
Şi mulţi hulesc numele Lui:/

[s3]
Urască-L cei fără de lege,
Ce-I pasă Lui de ura lor?
/:El a venit s-aducă pace
Şi înfrăţire tuturor:/

[s4]
Şi mulţi cu pietre Îl alungă,
Şi zic de El c-ar fi-ndrăcit.
/:Dar El zîmbeşte tuturora,
Atotputernic şi smerit:/

[s5]
El orbilor le dă vedere,
Şi muţilor le dă cuvânt.
/:Pe cei bolnavi îi întăreşte,
Pe morţi îi scoală din mormînt:/

[s6]
Iar voi ce-aţi plîns în întuneric,
Şi nimeni nu v-a mîngîiat,
/:Din lunga voastă zbuciumare,
Sculaţi, Cristos a înviat!:/

[order]
s1,s2,s3,s4,s5,s6