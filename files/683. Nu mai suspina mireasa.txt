[s1]
1.	Nu mai suspina mireasă
Al tău piept e zbuciumat
Ştiu că vrei să mergi acasă
Mai aşteaptă tu mireasă
Căci în ziua cea aleasă
Domnul nu te va lăsa.
Porumbiţă de pe stâncă
Eu chiar astăzi aş veni
Cu iubirea mea adâncă
N-aş mai zăbovi eu încă
Porumbiţă de pe stâncă
Dacă gata tu ai fi.
683.

[s2]
2. 	Vreau să fii împodobită
Cu veşmânt de in curat
Haina ta neprihănită
Şi cunună strălucită
Cum se cade a fi gătită
Pentru un fiu de împărat.
Tu eşti via mea sădită
La izvorul cristalin
Prinde orice vulpe mică
Ce răsadul tău ţi-l strică
Iar privirea ţi-o ridică
Înspre Mirele Divin.

[s3]
3.	Tu grădina mea sfinţită
Tu fântâna lui Isus
Eşti tu oare pregătită
Ca să fii acum răpită
Tu ce eşti pecetluită
Pentru nunta cea de sus.
Tu eşti sora mea aleasă
Trandafirul din Saron
Tu bogată-mpărăteasă
Eşti aleasa mea mireasă
Tu eşti veşnica mea casă
O, tu fiică din Sion.

[s4]
4. 	Tu cerboaica mea iubită
Care paşte printre crini
Din femei mai fericită
Mai frumoasă, mai aleasă
Eşti biserica sfinţită
Mai pe sus de Heruvimi.
Iată soarele răsare
Sus pe cer nu-i nici un nor
Azi e vremea de cântare
Azi smochinul este-n floare
Vă năltaţi scumpe fecioare
Inima plină de dor.

[s5]
5. 	Tu Biserică străbună
Ce de veacuri scânteieşti
Duhul Sfânt îţi e arvună
Şi dovada cea mai bună
Că în cer vei fi stăpână
Dacă inima-ţi păstrezi.
Auzi trâmbiţa cum sună
Vezi oştirea cea de sus
E măreaţa săptămână

[s6]
6. Şi Arhanghelul adună
Pe cei vrednici de cunună
În slava fără de apus.
Porumbiţă de pe stâncă
Al tău Mire vine-n zori
De ai dragoste adâncă
Porumbiţă de pe stâncă
Nu dormi, aşteaptă încă
Cu al dragostei fior.

[order]
s1,s2,s3,s4,s5,s6