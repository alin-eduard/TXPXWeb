[s1]
Ah, pînă cînd,
O, Doamne, zăboveşti
Să-mi vii în ajutor
Din zi în zi Te caut, unde eşti?
O, fii îndurător.

[r1]
/: Te chem în valuri, întinde-Ţi mîna
Ascultă-mă în ziua cea grea.
Să fii cu omul ce totdeauna
Aşteaptă ocrotirea Ta. :/

[s2]
Ah, pînă cînd ne laşi,
O, Domnul vieţii
În focul încercării;
Se-ntunecă cărarea-n bezna nopţii
Şi nu mai am puteri.

[s3]
Ah, pînă cînd, o, Doamne, zăboveşti
Să vii pe nori curînd,
Ea e speranţa ce ne-o dăruieşti
Pe-acest pămînt străin.

[s4]
Ah, Tu ai spus să Te chemăm în greu
Căci ne vei izbăvi,
O, vino azi, Prea sfinte Dumnezeu
Te rog nu zăbovi.

[order]
s1,r1,s2,r1,s3,r1,s4,r1