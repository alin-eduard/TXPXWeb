[s1]
Pe Golgota s-au întâlnit
Dreptatea şi iubirea.
/: Căci zidul ce ne-a despărţit
Acolo sus s-a prăbuşit
Şi pentru veci ne-a mântuit
Prin crucea de iubire. :/

[s2]
Pe Golgota s-a împăcat
Stăpânul cu zidirea.
/: Căci blestemul pentru păcat,
Pe culmea ei l-a ridicat
Isus când viaţa Lui şi-a dat
Ca-n El s-avem unirea. :/

[s3]
Pe Golgota a fost răpus
Satan cu-a lui oştire.
/: Pământu-ntreg va fi supus
Prin jertfa Domnului Isus,
Şi pentru veci va fi adus
Cu cerul în unire. :/

[s4]
Pe Golgota dacă venim
Privindu-I legiuirea,
/: Plăceri şi patimi părăsim,
Adâncul dragostei trăim
Prin cruce totul biruim
Şi-avem deplin unirea. :/

[s5]
Deci, suflete, dacă doreşti
Să afli mântuirea,
/: Întoarce-te din căi lumeşti
La Golgota să te sileşti
Să vii grăbit ca să primeşti
Cu Tatăl Sfânt unirea! :/

[order]
s1,s2,s3,s4,s5