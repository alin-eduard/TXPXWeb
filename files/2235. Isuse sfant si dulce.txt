[s1]
2235
1. Isuse sfânt și dulce,
Părinte-al îndurării
Iubire-ntruchipată
în sângele salvării
Cel ce-ai avut din veacuri
în toate biruința
Prin marea Ta iubire
ne-ai copleșit ființa.

[s2]
Tu ne-ai trezit dorința
după comori divine
Și teama pentru ziua despărțirii care vine
În fața Ta Isuse, văzut-am
cu sfială,
Căci din această lume
plecăm cu mâna goală.

[s3]
2. Cu inimile frânte,
zdrobite-n umilință
Dar pline de iubire,
speranță și credință
Pe calea cea îngustă,
spre-ndepărtata zare
Ne îndreptăm noi pașii,
urmând a Ta chemare.

[s4]
Simțim astăzi în inimi
fiori de fericire
Căci am scăpat de teamă
și de nedumerire
Ne ești așa de-aproape,
simțim a Ta căldură
Ne copleșește, Doamne,
umila Ta făptură.

[s5]
3. Imaginea cea cruntă,
la stâlpul biciuirii
Urcând cu crucea-n spate
pe dealul răstignirii
Încoronat ca rege,
cu spini însă-n coroană
Tu cel ce-n lumea noastră
ai fost fără prihană.

[s6]
Am înțeles, Isuse,
căci toată umilința
Calvarul, crucea, spinii
și toată suferința
Ocara și scuipatul
pe fața Ta senină
Au fost în locul nostru
pentru a noastră vină.

[s7]
4. De-aceea nu există
în lume vreo-ncercare
Să ne despartă, Doamne,
de dragostea Ta mare
Noi vrem să-Ți urmăm Ție,
slujind fără cârtire
Pecetluiește, Doamne,
a noastră hotărâre.

[s8]
Începem o zi nouă,
o nouă dimineață
În legământ cu Tine,
pentru o nouă viață
Știind că Tu dai pacea,
iertarea, mângâierea
Și-n începuturi slabe,
Tu Îți arăți puterea.

[order]
s1,s2,s3,s4,s5,s6,s7,s8