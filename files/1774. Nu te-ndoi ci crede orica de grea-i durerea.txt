[s1]
1774.      Si b
1. Nu te-ndoi ci crede,
Oricât de grea-i durerea
Căci Domnul te mai poate vindeca
La El este puterea,
La El e mângâierea
El ştie cât de grea e boala ta

[r1]
/:E putere, putere, în Numele Isus
E iertare, iertare,
Prin sângele ce-a curs
E iubire, salvare
Şi vindecare-n dar
E putere în jertfa din calvar:/

[s2]
2. Isus la scăldătoare,
A vindecat ologul
Când nimeni nu-i venea în ajutor
Şi azi are putere,
Şi azi întinde braţul
Acel ce-a dat vedere orbilor

[s3]
3. A vindecat leproşii,
Chiar şi demonizaţii
El a adus salvare tuturor
Să ne unim cu toţii,
Să ne rugăm toţi fraţi
Să mai coboare Domnul în popor

[s4]
4. Nu te-ndoi ci crede,
Că Domnul se îndură
Prin sângele cel sfânt
Ai fost spălat
Adu-ţi aminte astăzi
Ce scrie în Scriptură
Şi poţi pleca acasă vindecat

[order]
s1,r1,s2,r1,s3,r1,s4,r1