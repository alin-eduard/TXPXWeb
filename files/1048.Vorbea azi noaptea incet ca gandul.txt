[s1]
1048.
1.   Vorbea azi noapte încet ca gândul
Eu vorba lor o-nţelegeam
(: Vorbea cerul şi cu pământul
De vorba lor mă-nspăimântam :).

[s2]
2.      Aş vrea să-ţi spun o vorbă frate
Ce ne aşteaptă pe-amândoi
(: Noi suntem condamnaţi la moarte
Din cauza lumii dintre noi.:)
3.      Eu m-oi preface-n sul de piele
Când Domnul se va arăta
(:Mă voi topi cu-a mele stele
Şi-n lac de foc mă voi schimba :).

[s3]
4.         Iar tu când mă vei vedea aşa
Cu groază te-i cutremura
(: Pe tine-atunci mă voi revărsa
Şi-n lac de foc ne vom schimba :).
5.         Şi dac-aşa ne e sfârşitul
Să plângem cerule amândoi
(: Pe omul mult nesocotitul
Care va arde-n foc cu noi :).

[s4]
6.         Tu ai dat ploaie şi căldură
Eu hrană pentru-a Sa făptură
( : Dar omul tot n-a cunoscut
Pe Domnul care l-a făcut : ).

[order]
s1,s2,s3,s4