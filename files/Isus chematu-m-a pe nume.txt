[s1]
Isus chematu-m-a pe nume
să părăsesc orice păcat
Chemarea Lui mie-mi aduce
bucuria cea mai dulce
Mângâiere am aflat.

[s2]
De când pe Tine Te-am aflat,
inima mea Ţi-am dăruit
Ca să îmi ierţi orice păcat,
ca să mă duci în ceru-nalt.
Căci sînt atâta de stingher,
nu mă lăsa singur să pier
Întinde-Ţi, Doamne,
mâna Ta care mă poate ajuta!

[s3]
Chiar dacă toţi în părăsire
sau în uitare m-au lăsat
Eu ştiu că am o moştenire-n
ţara plină de iubire
De Isus sunt chemat.

[s4]
De-aceea eu mereu, mereu
mă-ncred în bunul Dumnezeu
Care de-atâtea ori a fost
medic suprem şi adăpost.
Pe Golgota crucificat,
Mesia crucea a răbdat
El a ştiut să voi veni la El
pentru-a mă mântui.

[s5]
Nu voi iubi ca şi pe Tine
nici mamă, tată, fraţi, surori
Toate sunt ca şi nimica
ce durează doar o clipă
Nu acestea sunt splendori.

[s6]
Ci veşnicia cea din rai Isuse,
eu Te rog să-mi dai
Splendoarea ei vreau s-o privesc
şi-n cerul sfânt eu să trăiesc.
Ia-mi ochii, gândul, inima,
ţine-le-n stăpânirea Ta
Şi să aştept venirea Ta ca,
Mire sfânt, mireasa Ta !

[order]
s1,s2,s3,s4,s5,s6