[s1]
1.	Isus luceşte ca un soare
În cerul sfânt cu heruvimi
Dar parcă mai
Frumos îmi pare
Stând în grădina cu măslini.
1189                                                         Sol

[r1]
/: Isuse, veşnică lumină
Astăzi Te chemăm
Să vii la noi
Du-ne la Tine,
Doamne, în grădină
Învaţă-ne să ne rugăm. :/

[s2]
2.	Grădină binecuvântată,
Loc sfânt al rugii pe pământ
Tu ai rămas întunecată
În bezna sutelor de ani.

[s3]
3.Tu stai în noaptea părăsită
Creştinii nu te mai cunosc
Pe poarta de măslini umbrită
Puţini sunt cei ce mai păşesc.

[s4]
4.	Aici e cheia biruinţei
Puterea-ntregii Lui vieţi
Aici sunt zorii suferinţei
Sunt zorii sfintei dimineţi.

[s5]
5.Azi rugăciunea e uitată
Iar necredinţa face zid
Puterea Ta nemăsurată
În nepăsare o închid.

[s6]
6.De vrei să mergi, iubite suflet
La Golgota să te închini
De vrei să înţelegi iubirea
Să treci întâi pe sub măslini.

[s7]
7.Cu Domnul tău în rugăciune
Să stai măcar un ceas de zi
Şi viaţa toată Lui ţi-o spune
Şi tu atunci vei birui.

[order]
s1,r1,s2,r1,s3,r1,s4,r1,s5,r1,s6,r1,s7,r1