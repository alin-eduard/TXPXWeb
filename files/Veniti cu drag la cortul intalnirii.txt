[s1]
Veniți cu drag la cortul întâlnirii
Veniți lăsați a voastre mari poveri,
Aici e locul unde se coboară
Acel ce poate să dea mângâieri.

[r1]
/: De sub pragul casei Tale curge un izvor
Plin de har, de îndurare, tămăduitor,
Sufletul ți-l racoreste călător trudit
Vino bea din apa vieții să fii mântuit. :/

[s2]
Veniți acei săraci din lumea toată
Să vă îmbogățească Dumnezeu
Căci mântuirea e darul fără plată
Isus muri pe cruce-n chinul greu.

[s3]
Veniți aici voi cei loviți de patimi
Legați cu lanțuri grele de nespus
Veniți aici în Cortul Întâlnirii
Să vă elibereze iar Isus

[s4]
Veniți cu drag voi călători din lume
Aici există poarta către cer
De-aici pornește drumul către soare
Vă cheamă azi Isus-Emanuel.

[order]
s1,r1,s2,r1,s3,r1,s4,r1