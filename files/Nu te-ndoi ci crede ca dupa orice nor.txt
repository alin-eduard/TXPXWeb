[s1]
Nu te-ndoi, ci crede
că, după orice nor,
E-un soare şi mai dulce
şi mai strălucitor.
/: Nu norul este veşnic,
ci soarele-i acel
Ce-nvinge şi rămâne
stăpân în urmă El. :/

[s2]
Nu te uita la tine
că eşti atât de slab,
Nici la vrăjmaşul care
te-ar nimici degrab‘
/: Nu te uita la ziduri,
la porţile de fier,
La ura ce scrâşneşte,
ci uită-te la cer!... :/

[s3]
Nu te-ndoi, ci crede
Că dincolo de tot,
Veghează Dumnezeul
Puternic Savaot;
/: Că nici un păr nu-ti cade,
că nici o clipă nu-i,
Că nu-i nici o-ncercare,
decât prin voia Lui. :/

[s4]
Si dacă crezi puternic,
nimica nu-i spre rău
Ci totul se va-ntoarce
spre-un şi mai bine-al tău.
/: Nu te-ndoi, ci crede
că-n ceasul cel mai greu,
Clipită de clipită,
veghează Dumnezeu! :/

[order]
s1,s2,s3,s4