[s1]
Când va începe nunta noastră
În dimineaţa fără nori
O, când va-ncepe nunta noastră
Întreaga-ntindere albastră
/:Va fi lumină şi splendori:/

[s2]
Când faţa Ta strălucitoare
Isuse drag se va ivi
De faţa Ta strălucitoare
S-or stinge stele, Luna, Soare
/:Lumina Ta le-a copleşi:/

[s3]
Noi, îmbrăcaţi în alb şi soare,
Uimiţi de cerul Tău slăvit,
Străluminaţi de-un veşnic Soare,
Cântând, Ţi-om pune la picioare,
/:Cununa harului primit.:/

[s4]
Când vom zbura spre cer Isuse
aleşii Tăi de pe pământ
Când sus în ceruri, o, Isuse
Vom sta în slăvile nespuse
/:La masa Ta, o, Mire sfânt:/

[s5]
Ah! Bucuriile-ntâlnirii
Ce-n suflet, Doamne, vom simţi!
Ca bucuriile-ntâlnirii
Şi fericirea fericirii
/: N-a fost şi nici nu va mai fi!:/

[s6]
O, adu clipa aşteptată
Când vom pluti strălucitori!
Adu-ntâlnirea aşteptată
Şi nunta noastră minunată,
/:Din dimineaţa fără nori!”/

[order]
s1,s2,s3,s4,s5,s6