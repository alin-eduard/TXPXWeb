[s1]
Am auzit pe mulţi spunând:
Isus nu sfărâmă zăvorul,
El bate-n uşă-ncet şi blând,
Dar tu deschizi, nu Salvatorul!
Odată însă-n viaţa mea
Isus vârî în uşă mâna,
/: Mi-a zis: „Eu totuşi pot intra,
Căci Eu sunt Domnul, tu - ţărâna.":/

[s2]
Dar n-a intrat, şi-ain plâns cu-amar  Înţelegând de ce nu vine,
Căci El n-a vrut ca un tâlhar
Să tragă fierul pus de mine.
Când l-ain deschis, era târziu...
El dispăruse-n umbra serii...
/: Orasu-ntreg părea pustiu
Şi m-au lovit, pe drum, străjerii...:/

[s3]
Abia în zori ne-am întâlnit,
În Ghetsimani, pe o cărare,
El - dorul cel nemărginit,
Iar eu - ţărâna cu zăvoare...
O, frate drag, Isus e blând!
El stă la uşa ta şi bate...
/: El poate s-o sfărâme-oricând,
Dar dragostea din El nu poate!:/

[order]
s1,s2,s3