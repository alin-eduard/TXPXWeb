[s1]
1. O, lasă-mă să plâng
Căci plânsul mi-e cântarea
Ce m-a-nvăţat să-i cânt
Iubirea Lui cea mare.
549.         Re m
2. Cântam când am plecat
Din casa lui bogată
Averea mi-am luat
Şi-am zis: adio tată!

[s2]
3. Gândeam că-s fericit
Voi fi şi mai departe
Dar cel ce suspina
Mă petrecea din poartă.
4. L-am înţeles puţin
Când El mi-a spus părerea
Argat eram din fiu
La porci din toată averea.

[s3]
5. Mi-am amintit de El
De casa Lui bogată
Acuma singurel
Mă duc înapoi la Tatăl.
6. Cu ochi udaţi de plâns
Priveam departe zarea
Gândeam că L-am pierdut
Şi mare-mi era jalea.

[s4]
7. În zdrenţe îmbrăcat
Prin praf trăgeam piciorul
Dar cel ce aştepta
Şi-a cunoscut feciorul.
8. Văzând că-s obosit
Mergând pe drum agale
De teama să nu cad
Mi-a alergat în cale.

[s5]
9. M-a strâns la pieptu-i drag
Să nu uit niciodată
Sărutul Lui cel drag
Iubirea Lui de tată.
10. Eu te iubesc plângând
Şi aş plânge-o veşnicie
Căci m-ai iubit şi-ai plâns
Cât nimenea nu ştie.

[order]
s1,s2,s3,s4,s5