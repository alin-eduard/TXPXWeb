[s1]
1752.
1. Mai mult ca niciodată
Privirea o-ndreptăm
Spre cer Isuse Doamne
Şi-n rugă te chemăm
/:Din valea cu suspine
Strigăm mereu spre Tine
Şi Te chemăm Isuse
Cu lacrimi ca să vii:/

[s2]
2. Să vii că nepăsarea
Pe mulţi azi ne-a cuprins
Şi candelele noastre
Aproape că s-au stins
/:Prea lungă este noaptea
Uleiul e puţin
Şi lupta-i tot mai mare
Şi valuri mereu vin:/

[s3]
3. Sunt mulţi care cărarea
Ta o dispreţuiesc
Sunt mulţi care chemarea
Ta azi nesocotesc
/:Sunt fraţi cu care-odată
Am plâns în rugăciuni
Însă de dragul lumii
Au rătăcit pe drum:/

[s4]
4. Sunt mulţi ce fericirea
Vieţii n-o găsesc
Şi sufletul lor Doamne
Amar şi-l chinuiesc
/:Învaţă ocultisme
Plătesc vrăjitorii
Şi cred în horoscoape
În lucruri de nimic:/

[s5]
5. Deci iată-ne o Doamne
De ce privim spre cer
De ce ai Tăi din lume
Putere sfântă-ţi cer
/:Că-s zilele din urmă
Şi lupta-i tot mai grea
Vrăjmaşul azi răcneşte
Credinţa să ne-o ia:/

[s6]
6. Dar noi Isuse Doamne
Cu dor Te aşteptăm
Şi vrem credinţa sfântă
Curată s-o păstrăm
/:Ca la sfârşit de cale
Când Tu ne vei chema
În sfânta-mpărăţie
Vrem a ne bucura:/

[order]
s1,s2,s3,s4,s5,s6