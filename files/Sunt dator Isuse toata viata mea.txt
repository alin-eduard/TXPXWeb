[s1]
Sunt dator Isuse toată viața mea
Să Te laud într-una, să-Ți dau inima
Pentru a Ta iubire, pentru jertfa Ta
Pentru mântuire, pentru Golgota.

[s2]
Pentru mângâiere pentru al Tău cuvânt
Pentru plinătatea Duhului cel Sfânt
Pentru apa vie, pentru al Tău izvor
Fii lăudat Isuse, Rege al Regilor.

[s3]
Dacă am suflare, cuget și vorbesc
Dacă am mișcare și pot să privesc
E pentru că-n toate, Tu te-ai arătat
Că ești bun și mare, că ești minunat.

[s4]
Oamenii aleargă străbătând lumea
Căutând fericirea dar n-o pot afla
Pentru mine Isus, bucuria mea
E să fiu cu Tine, Doamne-n casa Ta.

[s5]
Pentru toate astăzi vreau să-Ți mulțumesc
Și cu-a mea ființă să Te preamăresc
Să Îți cânt de-apururi și să Te slăvesc
Împăratul slavei Isus, Te iubesc!

[order]
s1,s2,s3,s4,s5