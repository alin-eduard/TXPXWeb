[s1]
Un cântec răsună în inima mea
E dragostea pentru Isus
Şi arde ca flacăra neîncetat
Şi mă fericeşte nespus

[s2]
Orice suferinţi şi lacrimi fierbinţi
Ce-mi pasă de sunt pe-a mea cale
Când ştiu că Isus mă iubeşte nespus
Şi m-aşteaptă în ceruri sus

[s3]
Un cântec de dragoste am făurit
Cu el Doamne vreau să-Ţi slujesc
Şi din zori de zi până-n noapte târziu
Să-Ţi spun vreau mereu « te iubesc »

[s4]
Nicicând n-oi uita, că-n dragostea TA
Ca jertfă Te-ai dat pentru mine
Cumplitu-mi păcat pe veci mi l-ai spălat
Cu-al Tău Sânge nevinovat

[s5]
Un cântec răsună
prin munţi şi prin văi
Şi chiar peste mări s-a întins
Răsună voios
şi se-ntinde mereu
Întregul pământ a cuprins

[s6]
Cu toţii aflaţi şi vă bucuraţi
Iertată vă e orice vină
O fie slăvit al meu Domn preaiubit
C-al meu suflet l-a mântuit

[s7]
Isuse Isuse ce mult te iubesc
Te cheamă tot sufletul meu
Păstrează-mă veşnic la sânu-Ţi iubit
Păstrează-mă-ntruna mereu

[s8]
Isuse divin cununa de spini
Mă lasă s-o port pentru Tine
Să-Ţi pot arăta darul şi dragostea
Care cântă-n inima mea.

[order]
s1,s2,s3,s4,s5,s6,s7,s8