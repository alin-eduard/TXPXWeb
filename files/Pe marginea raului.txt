[s1]
Pe marginea râului
În apa Iordanului
/:Vedem lucruri minunate
De toţi sfinţii lăudate:/

[s2]
Astăzi Hristos în Iordan
Se botează de Ioan
/:Acum şi sfântul Ioan
Vine către Iordan:/

[s3]
Şi dacă se-apropie
Domnul Isus îi zice
/:Treci Ioane şi cutează
Şi vino de mă botează:/

[s4]
O, Fiul lui Dumnezeu
De care doresc şi eu
/:Mie-mi trebuie botez
Prin cari să mă luminez:/

[s5]
Cum pot eu să îndrăznesc
Că sunt un om pământesc
/:Şi iarbă uscată sunt
Trecător de pe pământ:/

[s6]
Cum să m-apropii de foc
Că nu pot să stau în loc
/:Nici să stau în faţa Ta
Dar înc-a Te boteza:/

[s7]
Treci Ioane şi cutează
Şi vino de mă botează
/:Vino şi nu te mira
C-aşa este voia Mea:/

[s8]
Atunci Ioan cuteză
Mâna sus o ridică
/:Pe Hristos L-a botezat
În Iordanul cel curat:/

[s9]
Şi-n ce ceas L-a botezat
Iordanul s-a luminat
/:Iată cerul s-a deschis
Spre Hristos raza şi-a-ntins:/

[s10]
Şi un glas s-a auzit
Acesta-I Fiul Meu iubit
/:De la El să învăţaţi
Şi de El să ascultaţi:/

[s11]
Căci de El de-ţi asculta
El pe toţi vă va ierta
/:Şi vă va da fericire
Acolo sus în mărire:/

[order]
s1,s2,s3,s4,s5,s6,s7,s8,s9,s10,s11