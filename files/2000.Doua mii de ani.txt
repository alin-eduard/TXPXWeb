[s1]
2000.                 Mi m
1. Două mii de ani trecură
Pe al vremii calendar
După spus-a din Scriptură
Domnul nostru vine iar
Două mii de ani zburară
Ca și sunetul în vânt
Domnul nostru vine iară
Să domnească pe pământ.

[r1]
Cor: /: A treia zi, a treia zi
Isus lucrarea-și va sfârși
A treia zi, a treia zi
Hristos cu sfinții vor domni :/.

[s2]
2. Două mii de ani pământul
A fost evanghelizat
Să audă toți cuvântul
Care ni s-a predicat
Două mii de ani cântarul
Domnului a cântărit
Mântuindu-ne prin harul
Care ne-a fost dăruit.

[s3]
3. Două mii de ani puterea
Pe pământ s-a revărsat
Duhul Sfânt cu mângâierea
Și cu daruri ne-a mbrăcat
Două mii de ani cuvântul
A tot răsunat mereu
Să audă tot pământul
Că există Dumnezeu.

[s4]
4. Două mii de ani lucrarea
Cu minuni și vindecări
A adeverit chemarea
Peste tot prin adunări
Două mii de ani făclia
Care arde nencetat
A condus împărăția
Către locul minunat.

[s5]
5. Două mii de ani poporul
Tot pe rând a suferit
Dar Isus Mântuitorul
Prin necaz i-a sprijinit
Două mii de ani întruna
Domnul ne-a făgăduit
Că va fi pe totdeauna
Cu ai Lui pân` la sfârșit.

[order]
s1,r1,s2,r1,s3,r1,s4,r1,s5,r1