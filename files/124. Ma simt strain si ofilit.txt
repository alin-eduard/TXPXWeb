[s1]
124.
1. Mă simt străin şi ofilit
Dar cred că nu m-ai părăsit
Isus Te rog să-mi dai răbdare
Încă un an de îndurare.

[s2]
2. Şi-n anul acesta de-ndurare
Isuse fă-Ţi a Ta lucrare
Chiar de-oi răbda, de-oi suferi
Dar să mă duci în veşnicii.

[s3]
3. Ştiu că-n curând Tu vei veni
Şi pe ai Tăi îi vei răpi
Îi vei lua şi-i vei cruţa
O, Doamne-n odăiţa Ta.

[s4]
4. Căci strigă astăzi Duhul Sfânt
Poporului de legământ
Ce locuieşte acum sub soare
Mai am un an de îndurare.

[s5]
5. Fă rânduială în popor
Isuse Te aşteptăm cu dor
Ridică-ţi grâul să se vadă
Şi dă-ne Doamne a Ta răsplată.

[s6]
6. O, Doamne am păcătuit
'Naintea Ta noi am greşit
Dar noi dorim a Ta iertare
În vremea asta
de-ndurare.

[s7]
7. Fraţi, surori şi iubiţi prieteni
Vă întăriţi să nu vă temeţi
Căci Domnu-şi face a Sa lucrare
În anu' acesta de-ndurare.

[order]
s1,s2,s3,s4,s5,s6,s7