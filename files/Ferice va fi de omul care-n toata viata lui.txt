[s1]
Ferice va fi de omul
care-n toată viaţa lui
Cugetă ziua şi noaptea
numa-n Legea Domnului.

[s2]
El de cei răi se fereşte
şi de toţi cei păcătoşi
La sfatul lor nu se duce,
ştie că sînt mincinoşi.

[s3]
Cît de fericit în suflet
este un astfel de om
El se-aseamănă în totul
cu un mîndru, frumos pom.

[s4]
Care la izvorul vieţii
cineva l-a răsădit
El îşi dă rodul la vreme
şi umbră celui trudit.

[s5]
Nu aşa necredincioşii
şi aceia ce fac rău
Ei îşi vor lua pedeapsa
de la dreptul Dumnezeu.

[s6]
Şi întocmai precum pleava
este spulberată-n vînt
Tot aşa necredincioşii
vor fi şterşi de pe Pămînt.

[s7]
Iar la dreapta judecată
vor plînge, s-or tîngui
Dar va fi tîrziu atuncea
şi-n zadar se vor căi.

[s8]
Iar cei drepţi, în haine albe
vor primi cununa lor
Şi vor merge sus în ceruri
cu dreptul Judecător.

[order]
s1,s2,s3,s4,s5,s6,s7,s8