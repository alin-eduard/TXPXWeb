[s1]
905.
1.   Dragi fetiţe tinerele
Şi voi prietenele mele
De mine de vreţi să ştiţi
În Biblie să citiţi.
Citiţi cu inima rece
Judecători unsprezece
Şi cu versetul treizeci
Chiar până la patruzeci.

[s2]
2.  Voi aici veţi afla
Despre tatăl meu Iefta
C-a făcut el juruinţă
Lui Dumnezeu cu credinţă.
În luptă când voi porni
Înapoi când voi veni
Cine-mi va ieşi înainte
Ţie-ţi voi jertfi Părinte.

[s3]
3.  Tatăl meu când a venit
Înainte i-am ieşit
Cu timpane, cu muzică
N-am ştiut că voi fi jertfită.
Tatăl meu când m-a văzut
Haina de pe el şi-a rupt
Şi din gură a grăit
Fiica mea rău m-ai lovit.

[s4]
4.	M-ai lovit, m-ai întristat
Dar acum n-am ce să-ţi fac
Ce-am luat nu pot întoarce
Ce-am votat nu pot desface.
Tată numai atât cer
Lasă-mă să mă cobor
Jos la poala munţilor
Acolo să-mi plâng cu dor.

[s5]
5.  Cu drag prietenele mele
Acolo să-mi plâng cu ele
Fecioria mea curată
Căci mă simt nevinovată.
Şi iubesc pe Dumnezeu
Mai mult ca pe tatăl meu
Căci şi dânsul mă iubeşte
Jertfă sfântă mă primeşte.

[order]
s1,s2,s3,s4,s5