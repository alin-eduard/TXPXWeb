[s1]
955.          Mi
1. Un lung tren ne pare viaţa
Ne trezim în el mergând
Fără să ne mai dăm seama
Unde ne-am suit şi când.
2. Fericirile sunt halte
Unde stăm câte-un minut
Până să ne mai dăm seama
Sună... pleacă... a trecut.

[s2]
3. Iar durerile sunt staţii
Lungi, de nu se mai sfârşesc
Şi, în ciuda noastră parcă
Tot mai multe se ivesc.
4. Arzători de nerăbdare
Înainte tot privim
Vrem s-ajungem tot mai iute
La vreo gară ce-o dorim.

[s3]
5. Ne trec zilele, ne trec anii ...
Clipe sfinte şi dureri
Aşteptând, hrăniţi de visuri
Noi momente de plăceri.
6. Mulţi copii voioşi se urcă
Câţi în tren ne-am întâlnit!
Iar câte-un bătrân coboară
Trist de forţă, istovit.

[s4]
7. Vine-ndată însă vremea
Să ne coborâm şi noi
Ce n-am da atunci, o clipă
Să ne-ntoarcem înapoi?
8. Căci pe când privim în urmă
Plângem timpul ce-a trecut
Sună gara veşniciei!
Am trăit, dar n-am ştiut.

[order]
s1,s2,s3,s4