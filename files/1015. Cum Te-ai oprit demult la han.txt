[s1]
1015.                                                     Sol
1. Cum Te-ai oprit demult la han
Venind pe-asin călare
Milos şi Blând Samaritean
În bunătatea-Ţi mare.

[s2]
/:Te-opreşte o clipă şi la noi
Suntem bătuţi trântiţi şi goi
Samariteanule Milos
Mai leagă rănile ce dor
Mai toarnă leac vindecător
O Medic Sfânt, Isus Hristos. :/

[s3]
2. Trecut-au Preoţi şi Leviţi
Spre Ierihon la vale
Nepăsători cu paşi grăbiţi
Văzându-şi de-a lor cale

[s4]
/: Doar Tu, Isuse, Te-ai oprit
La cel căzut, la cel lovit
Simțind durerea Te-a chemat
I-ai pus pe răni ulei şi vin
L-ai pus călare pe asin
Isuse Medic minunat :/.

[s5]
3. Acum aici în Casa Ta
E-un han de poposire
Să intre orişicine-ar vrea
Căci Tu-i dai mântuire

[s6]
/: Şi cei săraci şi cei sărmani
Şi-ologi şi văduve şi-orfani
Căci braţul Tău e larg deschis
Şi-acei goniţi şi-acei huliţi
Şi-acei ce-n lume-s rătăciţi
-Veniţi la Mine, Tu ai zis :/.

[s7]
4. La margine de drum cândva
M-ai găsit şi pe mine
N-aveam Isus pe nimenea
Durerea să-mi aline

[s8]
/:Spre mine-ncet Te-ai aplecat
Cu dragoste m-ai ridicat
Şi mi-ai vorbit blând şi duios
M-ai mângâiat m-ai îngrijit
Şi preţul meu Tu l-ai plătit
Prieten drag Isus Hristos :/.

[order]
s1,s2,s3,s4,s5,s6,s7,s8