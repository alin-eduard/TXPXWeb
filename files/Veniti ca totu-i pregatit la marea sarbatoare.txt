[s1]
Veniţi că totu-i pregătit
la marea sărbătoare,
Prin porţi deschise-a năvălit
lumina Lui de soare,
O, suflete priveşte-n sus
la slava blândului Isus,
Găseşte-ţi mângâierea.

[s2]
De ce să rătăceşti pribeag
pe-atâtea căi străine
Şi sufletul să-l chinuieşti
cu-n foc ce arde-n tine?!
Gândeşte-te la starea ta,
apleacă-te smerit şi bea
Din limpede fântână.

[s3]
O, Doamne, cum să mai amân cereasca Ta-ndurare
Şi mila şi răbdarea Ta,
şi blânda Ta chemare?!
Cu sufletul împovărat,
cu-ntregul cuget aplecat,
Mă-nchin de-a pururi Ţie!

[order]
s1,s2,s3