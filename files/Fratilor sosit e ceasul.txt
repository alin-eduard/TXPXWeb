[s1]
Fraţilor, sosit e ceasul
Când să vină iar Hristos!
Cerul e atât de-aproape
Nu e ceas mai preţios!
Cercetaţi a voastre inimi,
Orice faptă cumpăniţi!
Lepădaţi tot ce vă roade,
Şi-n credinţă fiţi uniţi!

[s2]
Luminaţi în întuneric,
Împliniţi al Său Cuvânt,
Ca să recunoască lumea
Că sunteţi din neamu-I sfânt.
În Isus nădejdea voastră
Vă clădiţi ca pietre vii,
El e Dătătorul vieţii,
Voi sunteţi ai Săi copii!

[s3]
Înainte, fără teamă,
Însuşi Domnul va lupta!
Pe copiii care-L cheamă
Îi va binecuvânta!
Sus privirea, bărbăteşte,
Voi cei slabi şi obosiţi,
Domnul nostru se grăbeşte,
Deci şi voi să vă grăbiţi!

[order]
s1,s2,s3