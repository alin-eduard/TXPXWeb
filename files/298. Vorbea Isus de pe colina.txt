[s1]
Mi
1. Vorbea Isus de pe colină
Poporului ce sta pe jos
Cu faţa plină de lumină
Vorbea Isus de pe colină
Cu glasul rar adânc duios.
298.

[s2]
2. În lume ura ca o stâncă
Apasă sufletul oricui
Te închide-n noaptea ei adâncă
Să fii ca piatra mai rău încă
Să nu faci bine nimănui.

[s3]
3.Dar Eu vă spun de vezi pe moarte
Duşmanul tău în drum căzut
Tu lasă ura la o parte
Şi dacă-ţi vezi duşmanu-n moarte
Cu milă ajută-l pe căzut.

[s4]
4.Dac-un duşman bătut de soartă
La uşa ta se va ivi
Tu lasă ura la o parte
Duşmanului bătut de soartă
Tu dă-i ce poţi dar nu-l goni.

[s5]
5.Când un duşman în haine sparte
La uşa ta va aştepta
Tu lasă ura la o parte
Duşmanului în haine sparte
Tu dăruie-i cămaşa ta.

[s6]
6.Când chiar duşmanii cei de moarte
Vor face-n contra ta sobor
Tu lasă ura la o parte
Şi chiar duşmanilor de moarte
Le-ntinde mâna iubitor.

[s7]
7. Cu cei şi mai lipsiţi împarte
Bucata pâinii pentru trai
Cât ai chiar cu duşmanu-n parte
Căci Dumnezeu îţi face parte
Atunci şi ţie sus în rai.

[order]
s1,s2,s3,s4,s5,s6,s7