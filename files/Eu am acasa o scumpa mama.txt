[s1]
Eu am acasă o scumpă mamă
Ce-o iubesc şi-o cinstesc cu mult dor
/: Şi doresc ca mereu, inima mea
Să o ţin tot aproape de ea :/

[s2]
Eu n-aş vrea să o supăr vre-o dată
Ci să-i aduc bucurii zi de zi
/: Să îi spun: te iubesc mamă dragă
Şi vrem să fim în cer într-o zi :/

[s3]
I-aş aduce mamei flori gingaşe
Şi i-aş strânge-n piept parfumul lor
/: Aş vorbi vorbe dulci şi duioase
Să-i zâmbesc totdeauna cu dor :/

[s4]
Dumnezeu mi-a dat un dar în lume
Este mama, un dar scump şi sfânt
/: Nu există mai preţios nume
Cât aş căuta pe-ntreg pământ :/

[s5]
Jertfa mamei stă în miez de noapte
Ca lumina soarelui, de zi
/: Ea întotdeauna e străjerul
Ce veghează pe a ei copii :/

[s6]
Când eşti trist, ea îţi dă mângâiere
Când te zbuciumi îţi dă sfatul ei
/: De-o asculţi, eşti fericit in viaţă
Şi pe cale sunt drepţi paşii tăi :/

[s7]
Voi de mai aveţi astăzi o mamă
Să nu o întristaţi nicidecum
/: Să-i aduceţi mângâiere-n inimă
Sa fiţi voi darul ei cel mai scump :/

[s8]
Să nu uiţi glasul mamei vre-o dată
Ce-ţi vorbea-n clipe grele cu dor
/: Să nu uiţi lacrima ei răzleaţă
Când plângea pentru al ei odor :/

[s9]
Să nu uiţi zâmbetul scump de mamă
Şi-ocrotirea ei în ceasul greu
/: Să nu uiţi vorba ei cea duioasă
Ce-alina durerea-n trupul tău :/

[s10]
Dar eu ştiu că într-o zi cu mama
M-oi întâlni cu ea în cer, sus
/: Că am ascultat de ea în viaţă
Voi ajunge şi eu la Isus :/

[s11]
Şi când ceasul plecării se-apropie
Să veghezi tu, atunci lângă ea
/: S-o mângâi şi s-o săruţi pe frunte
Să-i şopteşti: te iubesc, mama mea :/

[order]
s1,s2,s3,s4,s5,s6,s7,s8,s9,s10,s11