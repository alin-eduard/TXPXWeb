[s1]
Doamne,-n mila Ta cea mare,
Eu Te rog să mă primeşti,
Sfânta-Ţi binecuvântare
Ne-ncetat să-mi dăruieşti.
Tu, Isus, viaţa mea,
dă-mi şi mie mila Ta!

[s2]
Doamne, Tu mă ştii prea bine,
Doar Tu singur mă cunoşti.
Umilit eu vin la Tine
Şi Te rog să mă primeşti.
Dă-mi puteri, mângâieri,
biruinţa-n încercări!

[s3]
Întăreşte-mă pe cale
Să rămân curat mereu;
Amintirea jertfei Tale
Lumineze drumul meu.
Credincios şi umil,
să-Ţi urmez ca un copil!

[order]
s1,s2,s3