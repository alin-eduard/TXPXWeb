[s1]
Departe eşti încă, curată fecioară;
Şi ape şi codri şi munţi te-nconjoară
Şi munca-ndelungă te ţine, te ţine...
Şi dulcele Mire nu vine, nu vine.

[r1]
/: Mai coase, mai ţese,
mai cântă, mai plânge,
Mai încă puţine podoabe mai strânge;
Puţine suspine, si tot mai puţine,
Căci dulcele Mire grăbeşte spre tine. :/

[s2]
Departe eşti încă şi noaptea-i târzie.
Şi candela-ţi arde în casa pustie...
Şi grea-i aşteptarea şi lacrima-ţi vine,
Dar dulcele Mire gândeşte la tine.

[s3]
Azi, orice iubire din urmă-ţi dispare.
Doar una-i aprinsă şi scumpă şi mare.
Şi zidul te-apasă şi lanţul te ţine,
Iar dulcele Mire nu vine, nu vine.

[s4]
Mai greu trec, ca anii, azi clipele tale.
Privesc, sus în zare departe, pe cale...
Tresar, când se-aude un pas care vine.
Dar dulcele Mire, gândeşte la tine.

[s5]
Aşteaptă, mai încă puţin-aşteptare.
Puţină veghere, puţină răbdare...
Dar până când oare acestea vor ţine
Iar dulcele Mire nu vine, nu vine...

[order]
s1,r1,s2,r1,s3,r1,s4,r1,s5,r1