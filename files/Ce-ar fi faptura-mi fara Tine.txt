[s1]
Ce-ar fi făptura-mi fără Tine,
Mântuitorul meu iubit,
Ce-ar fi de n-ai fi Tu în mine,
cu harul Tău nemărginit?

[s2]
/: Aş fi un bulgăre de gheaţă,
Un chip de humă fără viaţă
O stâncă-nvăluită-n ceaţă
Şi-o noapte fără dimineaţă :/

[s3]
Aş fi un far fără lumină,
pustie de nisipuri plină,
Cu vânturi fără de odihnă,
cu şerpi şi scorpii ce-nvenină.

[s4]
/: Aş fi o albie uscată,
Pe unde-a fost un râu odată,
O frunză smulsă şi purtată
Fără de scop în lumea toată :/

[s5]
Aşa aş fi dar slavă Ţie,
Tu eşti a vieţii bogăţie
Comoara harurilor vie,
ce mă inundă pe vecie.

[s6]
/: Eu n-aş şti azi ce-i strălucirea
Vieţii-n mii şi mii de feţe
Şi n-aş fi cunoscut iubirea
Cu-nfiorări şi frumuseţe :/

[s7]
De n-ai fi fost Tu bunătate,
Începătorule a toate,
Cu taine-adânci şi miunate,
ce totul vrea şi totul poate.

[s8]
/: Tu m-ai suit în slăvi divine
Din locu-ntunecatei tine,
Isuse, sunt ce sunt prin Tine,
Şi-acum şi-n veacul care vine.:/

[order]
s1,s2,s3,s4,s5,s6,s7,s8