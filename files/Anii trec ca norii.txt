[s1]
Anii trec ca norii;
Perii-ncărunţesc;
Vremurile-s altfel,
Totul e-n schimbare;
Zilnic se preface
Tot ce-i pământesc
/: Numai adevărul
E acelaşi soare. :/

[s2]
Vara arzi în soare;
iarna arzi în ger;
Ce te-ncântă astăzi,
mâine ţi-e povară;
Toate-apasă duhul,
toate-l strâng ca-n fier
/: Numai conştiinţa
sfântă e uşoară. :/

[s3]
Toţi sunt ca şi tine:
slabi şi schimbători;
Cei aproape,
astăzi sunt departe mâine;
Oamenii-s ca norii
aburi trecători
/: Numai Domnul singur
neschimbat rămane... :/

[s4]
Iarba se usucă,
frunza cade iar;
Apa-şi face vaduri,
altele întruna;
Peste toate-n lume,
plânsul e-n zadar:
/: Numai în iubire
cântu-i totdeauna. :/

[s5]
Nu-ţi lega de nimeni
inima acum,
Ca să nu ţi-o smulgă
ruperea ce vine!
Leagă-ţi-o de Domnul!...
lumea-i vis şi fum
/: Singur El rămâne,
veşnic lângă tine. :/

[order]
s1,s2,s3,s4,s5