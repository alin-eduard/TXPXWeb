[s1]
1. Odată L-am văzut trecând
Cu turma pe Păstorul blând
Mergea cu dânsa la izvor
Blândul Păstor, blândul Păstor.
748.            								        Fa

[s2]
2. Pe-o oaie ce căzuse jos
A ridicat-o El frumos
Şi-a dus-o-n braţe iubitor
Blândul Păstor, blândul Păstor.

[s3]
3. Pe alta care la pământ
Zăcea cu picioruşul frânt
El o legă mângâietor
Blândul Păstor, blândul Păstor.

[s4]
4. El le-a iubit cu dor nespus
Şi viaţa pentru oi Şi-a pus
Şi pentru mântuirea lor
Blândul Păstor, blândul Păstor.

[s5]
5. Iar mai târziu L-am întâlnit
Cu spini era împodobit
Într-o mulţime de popor
Blândul Păstor, blândul Păstor.

[s6]
6. Când L-am văzut, L-am întrebat
“Cine sunt cei ce Te-au scuipat?”
Atunci a suspinat uşor
Blândul Păstor, blândul Păstor.

[s7]
7. Şi mi-a răspuns duios şi lin
Cei ce mi-au pus cununi de spini
Sunt oile ce Le-am fost lor
Un blând Păstor, un blând Păstor.

[s8]
8. Iar cei ce mă batjocoresc
Şi cei ce crucea-Mi pregătesc
Sunt cei la care iubitor
Le-am fost Păstor
Le-am fost Păstor.

[s9]
9. Tăcu şi ochii Lui senini
De lacrimi limpezi erau plini
Plângea de mila oilor
Blândul Păstor, blândul Păstor.

[s10]
10. Şi atunci oile-au venit
Pe cruce sus L-au răstignit
Iar El plângea de mila lor
Blândul Păstor, blândul Păstor.

[order]
s1,s2,s3,s4,s5,s6,s7,s8,s9,s10