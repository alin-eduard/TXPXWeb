[s1]
1. Când fraţii tăi te părăsesc
Şi prietenii te lasă
Şi-n drumul vieţii ai ajuns
Departe de-a ta casă.
Chiar lumea-ntreagă de-ar urla
Cu guri de ură pline
Isus a spus, o, nu uita
Voi fi mereu cu tine.
1025.

[s2]
2. Chiar dacă toţi cei dragi ai tăi
Cu care-ai mers pe cale
Te-or ocărî şi te-or scuipa
Tu să le dai iertare.
Chiar dacă fraţii te lovesc
Chiar fraţii tăi din casă
Adu-ţi aminte că Isus
A spus că nu te lasă.

[s3]
3. Chiar de-ai ajuns batjocorit
Pierzând al tău renume
Tu nu uita că şi Isus
Aşa a fost în lume.
Tu nu uita că-n orice ceas
Şi-n boli şi-n suspine
Tu nu uita ce-a spus Isus
Eu sunt mereu cu tine.

[s4]
4. Sărac şi gol de-ai rămâne
Rănit de mâini străine
Tu cheamă-l numai pe Isus.
Să stea mereu cu tine
Isuse eu te chem cu dor
Cu lacrimi şi suspine
De-ar fi să pierd în lume tot
Să nu te pierd pe Tine.

[s5]
5.  Tu eşti comoara ce o am
În valea de suspine
Ascultă-mi dorul meu Isus
Şi du-mă-n cer la Tine
Isuse eu te chem cu dor
Cu lacrimi şi suspine
Ajută-mă ca-n cer Isus
Să fiu şi eu cu Tine

[order]
s1,s2,s3,s4,s5