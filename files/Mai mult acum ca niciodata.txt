[s1]
Mai mult acum ca niciodată
E drumul mai alunecos
Credința-i parcă mai uitată
Tot mai în umbră-i pus Hristos

[s2]
E timpul azi pentru trezire
E timpu-aproape spre apus
Acum întreaga omenire
Are nevoie de Isus

[r1]
Mai mult acum (Mai mult acum)
Ca niciodată (Mai mult acum)
E vremea să ne ridicăm
Să Îl chemăm (Să Îl chemăm)
Ca altă dată (Să Îl chemăm)
Și îndeaproape să Îl urmăm

[s3]
E timpul pentru apropiere
Pentru căință-n rugăciuni
Isus mai scrie grațiere
Deci să-ncercăm să fim mai buni

[s4]
Să ne oprim din alergare
Să stăm o clipă să privim
La ce se-ntâmplă în lumea mare
Și sinceri să ne pocăim

[s5]
Mai face Domnul iar chemare
Poate e ultimul apel
Fă-ți azi și tu o cercetare
Și-ntoarce-te acum la El

[s6]
Tot mai aproape e sfârșitul
Curând, curând El va veni
Prinde prietene momentul
Și fericit pe veci poți fi

[order]
s1,s2,r1,s3,s4,r1,s5,s6,r1