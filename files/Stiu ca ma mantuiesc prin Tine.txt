[s1]
Ştiu că mă mântuiesc prin Tine,
Fiu al lui Dumnezeu, Hristos,
Ce locuieşti în slăvi senine,
Şi-n sufletul de-amaruri, ros,
Tu, bucuriilor izvor
Şi singurul Mântuitor!

[s2]
M-a dat în grijă Tatăl Ţie,
El vrea ca să mă mântuieşti,
Şi peste-această garanţie,
Ştiu că Tu Însuţi mă iubeşti…
Voinţa Ţi se va-mplini
Şi sigur sunt, nu voi pieri!

[s3]
Te-a răstignit a Ta dorinţă
Ca să mă faci să-Ţi fiu pe plac,
Ce-ai câştigat prin suferinţă
Rămâne-al Tău în veac de veac.
Din haru-acestei mari iubiri
Nu cad prin mii de prigoniri!

[s4]
Fă Doamne să urmez în toate
Ce zice sfânt Cuvântul Tău
Căci ştiu că nimenea nu poate
Să fugă singur de la rău!
Dă-mi Spiritu-Ţi conducător
Iubitul meu Mântuitor!

[order]
s1,s2,s3,s4