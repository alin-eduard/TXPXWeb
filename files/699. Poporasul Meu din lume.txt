[s1]
1. Poporaşul Meu din lume
Ia ascultă ce-ţi voi spune.
Ascultă de al meu cuvânt
Ce-ţi vorbesc din cerul sfânt
Aici jos pe-acest pământ.
699.

[s2]
2. Ascultă de vocea Mea
Şi deschide-ţi inima.
Ascultă ce îţi vorbesc
Caut cum să te trezesc
Căci vreau să te mântuiesc.

[s3]
3. Căci sunt gata de venit
Şi tu nu te-ai pregătit.
Veşmântul tu l-ai pătat
Candela ţi s-a uscat
Nu eşti gata de plecat.
4. Până când mai zăboveşti
Şi nu te mai pregăteşti.
Ia schimbă-ţi al tău veşmânt
Să trăieşti după cuvânt
Să rămâi în legământ.

[s4]
5. Haina ta să fie albită
Şi candela pregătită.
Hainele de in subţire
Fapte de neprihănire
Fii gata pentru răpire.
6. O, iubita mea mireasă
Ce din lume eşti aleasă.
Te-am ales de pe pământ
Te-am chemat la legământ
Căci pe tine te vreau sfânt.

[s5]
7. Fii gata pentru răpire
Căci sunt gata de venire.
Miezul nopţii va suna
Străjerul cu trâmbiţa
Tu să te poţi deştepta.
8. Cel ce nu se pregăteşte
Pe Domnul nu-L întâlneşte.
Ci va rămâne în chin
În durere şi suspin
Până-n veci de veci amin.

[order]
s1,s2,s3,s4,s5