[s1]
1. Când adeseori pe cale
Vin dureri în fel de fel
De ce stau trist adesea oare
Eu nu-nţeleg dar ştie el
650.
2. Din pâinea mea am dat altora
Făr' să mă tem că eu mă-nşel
Răsplata mea a fost ocară
De ce-i aşa, o ştie El

[s2]
3. Când moartea vine fără veste
Să rup al dragostei inel
Rămân copii orfani pe drumuri
De ce-i aşa, o ştie El
4. Când cunoscut-am adevărul
Şi vrut-am să spun despre El
Am fost silit să tac adesea
De ce-i aşa, o ştie El

[s3]
5. Când m-am luptat cu valul vieţii
Şi când credeam că sunt la ţărm
Mă văd cu barca sfărâmată
De ce-i aşa, o ştie El
6. Descurajat privesc adesea
Calvarul crucii şi pe Miel
De ce curg lacrimi fără vină
Eu nu-nţeleg dar ştie El

[s4]
7.Eu nu-nţeleg dar ţin într-una
Căci când mă lupt cu mai mult zel
Atâtea vin şi mi se-ntâmplă
Eu nu-nţeleg dar ştie El.
8. Dar când mă voi vedea în ceruri
Cu Domnul în al Său castel
Mă voi mira cum de-s acolo
Dar asta mi-o va spune El.

[order]
s1,s2,s3,s4