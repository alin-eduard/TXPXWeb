[s1]
Curând va trebui să vezi tot
ce nu vrei acum să crezi
Căci moartea nu e un sfârşit,
ci-un început nemărginit.
Curând va trebui răspuns
de tot ce ţii acum ascuns
De tot trecutul dezgolit,
ce va striga nepotolit.

[r1]
Şi ce uşor, şi ce uşor
Puteai avea Mântuitor!
Şi ce frumos, şi ce frumos
Puteai fi-n veci lângă Hristos!

[s2]
Curând va trebui gustat
veninul greului păcat
Şi vei vedea cât e de-amar
nestinsul conştiinţei far.
Fiinţele ce le-ai ucis te vor
împinge spre abis
Sfinţenia ce-ai pângărit
îţi va fi focul nesfârşit.

[s3]
Va trebui plătit din greu
tot ce-ai lovit în Dumnezeu
Nevinovaţii schingiuiţi
îţi vor fi viermi neadormiţi.
Curând va trebui, curând,
să tot plăteşti în veci, gemând !
Căci când El te-a chemat mereu,
tu L-ai respins pe Dumnezeu.

[order]
s1,r1,s2,r1,s3,r1