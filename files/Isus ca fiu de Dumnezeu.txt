[s1]
Isus ca fiu de Dumnezeu,
Purtându-mi crucea grea,
Păcatul din adâncul meu
Îl poate vindeca.
De-alung de drum, în ceas durut, Aproape când Îl chem,
Prin Duhul Sânt îmi este scut,
De moarte nu mă tem.

[s2]
Spre-a nu rămâne-aşa cum sunt,
O umbră pe pământ,
El paşii mei purtaţi de vânt,
I-a uns cu Spirit Sfânt!
El pune har în lutul meu,
El schimbă viaţa mea;
Şi zilnic toarnă Duhul Său,
Să-mi umple inima.

[s3]
Deşi eram un răzvrătit,
Sunt azi învingător!
Pe mine cerul m-a iubit,
Şi m-a umplut de dor!
Isus, Păstorul meu cel bun,
Sus comoara mea!
E tot ce astăzi pot să spun
Şi alţii pot vedea.

[order]
s1,s2,s3