[s1]
De ce porti tu povara
atâtor îndoieli?
Cuvântul Meu e vesnic
si pe pământ si-n cer;
Eu pot să-ti dau credintă
chiar dacă tu esti slab,
Dar nu privi la tine
copilul Meu cel drag.

[s2]
Eu pot să-ti dau putere,
când tu esti în durere,
Dar nu privi la valuri,
ci cheamă-Mă degrab;
Asteaptă cu credintă
căci Eu dau biruintă,
Da Eu si nimeni altul
sunt izbavirea ta!

[s3]
De ce porti tu povara
atâtor deznădejdi,
De ce-ti pierzi tu răbdarea
când stii că Eu veghez;
O spune-Mi Mie totul
si jos la crucea Mea,
Te chem să-ti lasi povara,
oricare ar fi ea!

[s4]
O! Vino în lumină,
odihna Mea-I deplină
Eu pot să-ti dau răbdare,
Eu pot să te-ntăresc;
Eu pot să-ti dau vedere
si să revărs putere
Iar tu cu bucurie
ai să mă proslăvesti.

[s5]
De ce cazi tu adesea
învins de-ngrijorări,
Si temeri după temeri
când treci prin încercări;
Când Eu sunt peste toate
si totul e al Meu,
Când esti în a Mea mână
iar Eu sunt Dumnezeu?

[s6]
Eu sunt Isus Mesia,
Eu am învins robia,
Eu am învins si moartea,
Eu pot să te-ocrotesc
Eu te-am ales din lume,
Eu te-am chemat pe nume
Si de rămâi în Mine,
prin Mine biruiesti.

[order]
s1,s2,s3,s4,s5,s6