[s1]
De mila celor care pier,
Departe de-al Tău Nume,
/: Tu ai dat tot ce-aveai în cer
Şi tot ce-aveai pe lume. :/

[s2]
Tu ai dat tot ce-aveai în cer
Şi tot ce-aveai pe lume,
/: De mila celor care pier,
Departe de-al Tău Nume. :/

[s3]
Tu, Cel prin Care s-au făcut
Toţi aştrii spre-a-i conduce,
/: În umil staul Te-ai născut
Şi ai murit pe-o cruce. :/

[s4]
Chiar piatra ce Ţi-a fost mormânt
Era şi ea străină,
/: Şi n-a mai fost în cer cuvânt,
Nici pe pământ lumină. :/

[s5]
Aşa ai vrut Tu să plăteşti,
Să cumperi lumea-ntreagă,
/: Dar Tu pe nimeni nu sileşti,
Ci laşi pe toţi s-aleagă :/

[order]
s1,s2,s3,s4,s5