[s1]
Urmaţi-Mă, ne-a zis Hristos,
Cel ce-i al meu să vină
Să lase vechea fire jos,
Să vină la lumină.
Cei ce din moarte-aţi fost treziţi,
Luaţi-Mi crucea şi veniţi!

[s2]
Eu pentru voi sunt ca un far
Ce-n beznă luminează;
Nu-l va zdrobi al nopţii val
Pe-acela ce-mi urmează.
Eu calea sunt, Mă căutaţi,
Pe-această cale să umblaţi!

[s3]
Eu inima Mi-am dăruit,
Sunt blând, făr’ de trufie;
Pe cei trudiţi i-am ocrotit
Ferindu-i de urgie
Şi orice gând eu l-am supus
Voinţei Tatălui de sus.

[s4]
Eu vă descopăr calea rea,
Să treceţi pe alături
Căci suflet liber veţi avea
Urmând a Mele sfaturi;
Sunt ancoră şi sunt catarg,
Sunt port în al veciei larg.

[s5]
Ţi-e drumul greu, nu şovăi,
Mergi şi voi fi cu tine,
Eu calea ţi-o voi pregăti,
Lupta-voi pentru tine;
Nu-i vrednic cine dă ’napoi,
’Nainte! Domnul e cu voi!

[order]
s1,s2,s3,s4,s5