[s1]
2226
1. Pe drumul cel de piatră
de pe-o colină înaltă
Isus cu fața tristă privea
Privea înspre cetate,
cetatea mult dorită
Văzându-i nepăsarea,
El plângea.

[s2]
/: Ce n-am făcut Eu oare pentru tine
Ca să mă crezi
că am venit de sus
Te-am vindecat și ți-am făcut doar bine
Dar tu ai refuzat harul adus :/.

[r1]
Cor:	Ierusalime, te-am iubit  Ierusalime, la tine am venit
/: O, de-ai fi cunoscut tu astăzi
vremea cercetării tale
Și lucrurile care
pot să-ți dea salvare :/.

[s3]
2. Pe drumul cel de piatră,
pe o colină înaltă
Isus cu fața tristă mergea
Mergea cu crucea în spate, înconjurat de gloate
Purtând povara lumii cea grea

[s4]
/: O, lume, cum de n-ai văzut
în Mine
O stea care din Iacov răsărea
Lumina care luminează-n lume Pe Acel care putea
să-ți dea viața :/.

[s5]
3. Pe drumul vieții tale
Isus trece și astăzi
Privind în urma ta ce ai lăsat
Privește-L dacă plânge
și are fața tristă
Văzându-ți faptele
ce le-ai urmat

[s6]
/: Căci anii petrecuți
în lumea-aceasta
Sunt scriși acolo sus
în cartea Sa
Dacă ai umblat în căile dreptății
Isus te va chema în slava Sa :/.

[s7]
Cor:	/: Ierusalime, tu ești iubit Ierusalime, la tine am venit
Deschide-ți astăzi inima ta
Să intre Împăratu-n ea
Căci mâine poate fi-va prea târziu
Ești gata de a-L întâmpina
Sau plânge pentru starea ta
Întoarce-te cât nu e prea târziu :/.

[order]
s1,s2,r1,s3,s4,r1,s5,s6,s7