[s1]
Ai murit pe cruce, Doamne,
pentru-al meu amar păcat
Pentru viaţa-mi de ocară,
să mă faci nevinovat.
Vin la jertfa Ta, Isuse,
cu genunchii mei cei slabi
/: Şi mă rog cu lăcrimare,
Doamne, azi să-mi dai iertare ! :/

[s2]
Plînge firea-mi zbuciumată
pentru moartea Domnului
Plîng izvoarele şi munţii
pentru jertfa Mielului.
Pentru jertfa Ta, Isuse,
fără pată şi cusur
/: Doamne, schimbă-mi azi viaţa
şi de mine să Te-nduri ! :/

[s3]
Plînge inima în mine,
căci şi eu am ajutat
Pe cei care într-o noapte
pe Hristos L-au judecat.
Şi eu, Doamne-am fost cu-aceia
care-n faţă Te-au scuipat
/:Şi pentru iubirea-Ţi mare
te-au hulit şi Te-au trădat.:/

[s4]
Doamne-acum Îţi cer iertare
lîngă crucea lui Hristos
Şi Te rog să-mi dai putere
să fiu veşnic credincios.
Şi pe calea de credinţă
să merg pururi drept, voios
/:Să nu mă despart de Tine,
Domnul meu, Isus Hristos!:/

[order]
s1,s2,s3,s4