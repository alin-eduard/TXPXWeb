[s1]
Cu nădejdea de sus
Ce ne-ai dat-o, Isus
Te dorim, Te-aşteptăm
Şi cu dor Te chemăm :

[r1]
<Vino, vino, Isus
Mire drag de nespus !
Pe-al iubirii altar
Dorul nostru ni-e jar
Vino, vino, vino, Isuse !>

[s2]
Cu-al iubirii avînt
Ce ni-l dă Duhul Sfînt
Te-aşteptăm, Te dorim
Şi fierbinte şoptim :

[s3]
Cu-al credinţei senin
Ce ni-e dată din plin
Te dorim, Te-aşteptăm
Şi arzînd Te strigăm :

[s4]
Tot ce-avem şi dorim
Tot ce-am vrea ca să fim
Tu ne eşti pe vecii
Te chemăm ca să vii :

[order]
s1,r1,s2,r1,s3,r1,s4,r1