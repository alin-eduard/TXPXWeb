[s1]
Noi n-avem lucruri pământeşti
Nici moşteniri ce se-nvechesc
Dar mai bogat pe lume nu-s
Comoara noastră e-n Isus.
Noi n-avem scuturi nici săgeţi
Să apărăm a noastre vieţi
Dar nu-i alt mers mai curajos
Nădejdea noastră e-n Hristos
1.
2.
1095.

[s2]
Noi n-avem săbii de război
Nici oştile lumii cu noi
Dar nu-i tărie mai presus
Tăria noastră e-n Isus
Noi n-avem nume lăudat
Nici scaun ’nalt nici loc bogat
Dar nu-i alt chip mai luminos
Mărirea noastră e-n Hristos
3.
4.

[s3]
Noi n-avem ţinte nici dorinţe
Ce pun pe alţi-n suferinţi
Dar nu-i un adevăr mai sus
Solia noastră e Isus
Şi pentru tot ce-am fi lucrat
Mai bun şi vrednic de urmat
Noi n-aşteptăm nici un folos
Răsplata noastră-i la Hristos
5.
6.

[s4]
Isus chematu-m-a pe nume
Să mă despartă şi de lume
Chemarea Lui mie mi-aduce
Bucuria cea mai dulce
Chiar dacă toţi în părăsire
Şi în uitare m-au lăsat
Eu ştiu că am o moştenire
În ţara plină de iubire.
7.
8.

[s5]
De când pe Tine Te-am iubit
Inima mea Ţi-am dăruit
Şi să mă ierţi şi de păcat
Şi mă duci în ceru’nalt.
Căci sunt atâta de stingher
Nu mă lăsa Doamne să pier
Întinde-mi Doamne mâna Ta
Ce mă poate ea ajuta.
9.
10.

[s6]
De aceea eu mereu, mereu
Mă-ncred în bunul Dumnezeu
Care de-atâtea ori mi-a fost
Nădejde, scut şi adăpost.
Pe Golgota crucificat
Mesia-n cuie atârnat
El a ştiut că voi veni
La El pentru-a mă curăţi
11.
12.

[s7]
Nu voi iubi ca şi pe Tin’
Nici mamă, tată, fraţi, surori
Căci toate trec ca o nimic
Ce durează doar un pic.
Căci viaţa noastră pe pământ
Ea trece-n zbor ca şi un cânt
Prin trudă multă şi sudori
Şi mâine poate c-ai să mori .
13.
14.

[s8]
Şi veşnicia cea din Rai
Te rog Isuse să mi-o dai
Căci dac-aicea o primesc
În veci de veci o să trăiesc.
Chiar ochii mei şi inima
Tu ia-le-n stăpânirea Ta
Ca să aştept venirea Ta
Ca mirele mireasa sa.
15.
16.

[order]
s1,s2,s3,s4,s5,s6,s7,s8