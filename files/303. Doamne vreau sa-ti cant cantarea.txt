[s1]
1. Doamne vreau să-ţi cânt cântarea
Ce-o trăim în lume azi
Şi să-ţi plâng în ea tot dorul
Fraţilor mei din necaz.
303.

[s2]
Să îţi cânt cu jale sfântă
Pentru cei căzuţi în luptă
Să îţi plâng lacrimi amare
Pentru cei din nepăsare.

[s3]
2. Doamne stai şi ascultă-mi glasul
Nu-ţi fie scârbă de noi
Căci cei ce ţi-au urmat pasul
Lumea-i trage înapoi.

[s4]
Vezi ostaşii Tăi Isuse
Că nu au arme în luptă
Satana i-a înşelat
Şi apoi i-a dezarmat.

[s5]
3. Vezi că norii fără apă
Stau asupra noastră des
Şi fântânile crăpate
A Ta turmă o sleiesc.

[s6]
Stelele în slujbă sfântă
Altă cale ei croiesc
Şi-n vestirea ce-o arată
Adevărul îl ştirbesc.

[s7]
4. Doamne vezi a Ta mireasă
Cât este de-mpresurată
Şi de mari şi de-nţelepţi
De talentaţi şi vorbăreţi.

[s8]
Ei pândesc ca să strecoare
Erezii nimicitoare
Şi aşa ne hărţuiesc
Pe cei slabi îi biruiesc.

[s9]
5. Doamne mângâie Tu sfinţii
Pe Filadelfia iubită
Ce se luptă cu răbdare
Să învingă a veacului ispită.

[s10]
Cuvântul răbdării Tale
Se luptă să-l împlinească
Şi cununa ce-ai promis-o
Cu orice preţ s-o dobândească.

[s11]
6. Doamne vezi Tu Laodicea
Este mândră şi-ngâmfată
Are numele vestit
Şi se ţine că-i bogată.

[s12]
Însă vai de-acela care
Darul Duhului nu-l are
E sărac nenorocit
Şi de pofte biruit.

[s13]
7. Doamne eu Te-aş mai ruga
Înainte de-a-ncheia
Cercetează-Ţi rămăşiţa
Să nu Ţi se piardă spiţa.

[s14]
Oricât am fi de puţini
În lume de-am fi străini
Fă-ne să nu dăm înapoi
Să Te simţim mereu cu noi.

[order]
s1,s2,s3,s4,s5,s6,s7,s8,s9,s10,s11,s12,s13,s14