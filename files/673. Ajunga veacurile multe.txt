[s1]
1. Ajungă veacurile multe
În care fost-am despărţiţi
Azi glasul lui Isus ne cheamă
Creştini de ce nu vă uniţi
2. Prea mult în ură, vrăjmăşie
În cete fost-am despărţiţi
Să ne trezim e ceasul ultim
Să ne iubim să fim uniţi
673.

[s2]
3. Lăsaţi de acuma vrăjmăşia
Mândria, ura lepădaţi
Urmaţi de-acum porunca sfântă
Iubiţi-vă căci sunteţi fraţi
4. Căci adevărul este unul
Cum este unul şi Hristos
De ce noi despărţiţi în cete
Să ne luptăm fără folos

[s3]
5. Veniţi creştini de pretutindeni
Să ne unim într-un Hristos
În jurul jertfei Sale sfinte
Ne cheamă glasul Lui duios
6. Veniţi copii mei la Mine
Şi vă-nfrăţiţi în jertfa Mea
Eu pentru voi mi-am dat viaţa
Şi m-am jertfit pe Golgota

[s4]
7. Veniţi să împlinim dorinţa
Ce a arătat-o Domnul Sfânt
În rugăciunea către Tatăl
Ce ne-a lăsat-o legământ
8. Veniţi creştini din lumea largă
Din răsărit şi din apus
Iubirea Golgotei ne cheamă
Să ne unim întru Isus

[s5]
9. Căci vine în curând Stăpânul
Să-şi cerceteze al Său popor
Fiţi gata să ieşiţi înainte
Cântându-i Slavă toţi în cor
10. Lăsaţi în lături tot ce poate
Să vă mai ţină despărţiţi
Şi să rămână doar iubirea
Cu care toţi să vă uniţi

[s6]
11. Veniţi creştini de pretutindeni
De orice neam şi orice popor
Să fim uniţi pe veci cu Domnul
Să fim o turmă şi un păstor.

[order]
s1,s2,s3,s4,s5,s6