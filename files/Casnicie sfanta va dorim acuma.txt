[s1]
Căsnicie sfântă,
vă dorim acuma,
Când, pe-a voastră faţă,
astăzi radiază
Mii de raze sfinte,
ce sporesc lumina
De la Cel ce, singur,
binecuvântează!

[s2]
Crinii mântuirii, vă doresc iubire
Şi o puritate, ca pe-a lor petală;
Cântăreţii, cântul, puneţi în uimire
Trilurile care cântă-n crâng, cu fală.

[s3]
Plânge azi grădina,
freamătă cu jale
Amintiri, ce-au însorit copilăria;
Plâng părinţii care-au
ostenit cu-ardoare,
Să vă facă-n viaţă numai bucuria...

[s4]
Brazii biruinţei, vă doresc tărie!
Să urmaţi credinţa, numai în răbdare!
Biblia, în toate, călăuză fie!
Ascultarea are, zile-n şir cu soare

[s5]
Dă-le, Doamne-n viaţă
ne-ncetat iubirea!
Fii cu ei, la bine,
fii cu ei la greu!
Mergi cu ei alături!
Tu eşti ocrotirea;
Nelipsită fie pacea Ta mereu!

[s6]
Fericire vă doreşte adunarea,
Peste ei, o, Doamne-acum,
Întinde-Ţi mâna!
Dă-le biruinţa, binecuântarea
Iar apoi, în urma,
să le dai cununa!

[order]
s1,s2,s3,s4,s5,s6