[s1]
Spre ceruri se-nalţă sufletul meu,
Cu dor de-a ajunge la tronul Tău;
Că dragostea Ta mă atrage în sus,
Spre ţinta supremă, spre Domnul Isus.

[s2]
Din clipa în care Te-am întâlnit,
Iubirea-Ţi divină m-a copleşit;
În Tine-am aflat pe al meu Salvator,
La Tine întruna, găsesc ajutor.

[s3]
Ajută-mă, Doamne, să Te vestesc,
Cu viaţa mea-ntreagă să Te slăvesc;
Să spun tuturora că m-ai mântuit,
Şi numai prin Tine-am ajuns fericit.

[order]
s1,s2,s3