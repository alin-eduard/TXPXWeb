[s1]
Nu mai cunosc o altă zi, ca ziua,
Isus când lângă mine Te-ai oprit;
Când ochii Tăi senini şi calzi privit-au
Cu gingăşie ca să mă ridici.

[r1]
Ce pace, dragoste, iubire sfântă
Intreaga mea fiinţă a primit;
Când mâna Ta cea sfântă, perforată,
Spre mine s-a-ndreptat şi m-a atins.

[s2]
Eram pierdut, uitat în deznădejde,
Nu mai credeam salvare să mai am;
Când valul era gata să mă-nghită,
Tu l-ai mustrat şi-n barcă m-ai luat.

[s3]
Si mi-ai vorbit cu-atâta gingăşie,
Atâta dragoste mi-ai arătat;
În suflet mi-ai lăsat o pace sfântă,
Cu Duhul Tău cel Sfânt m-ai îmbrăcat.

[s4]
De aceea vreau ca să-Ţi rămân aproape,
Sub aripile Tale să mă ştiu;
Pe stâncă să mă duci să trec prin noapte,
Cu Tine Domnul meu în veci să fiu.

[order]
s1,r1,s2,r1,s3,r1,s4,r1