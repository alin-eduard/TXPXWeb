[s1]
Răsune a noastră cântare,
Un imn de adânci mulţumiri;
Să fie şi ceru-n serbare
Ca-n ziua de mari fericiri!
Prin Duh înălţăm o cântare
Prin Duh să cinstim pe Isus,
Căci slava ce-o are e mare
În gloria unde-a ajuns.

[r1]
/: Osana, lui Isus :/
De-acum şi până-n veac!

[s2]
Pe Isus Îl simţi în natură,
Căci toate prin El s-au creat
Şi cine-I ca El de statură?
Nu-i nimeni ca-l meu Împărat!
Cinstiţi-L ostroave şi ape!
Cinstiţi-L, voi mări şi uscat!
Căci El a putut să adape
Mulţimi de popor însetat.

[s3]
Prin câte puterea-I se-arată?
Prin câte dovezi Îl cunoşti?
Priveşte la ceruri şi, iată,
În toate pe El recunoşti.
Veniţi voi, mulţimi de popoare!
Să vină toţi cei păcătoşi,
Căci gloria Lui este mare!
Iertare primiţi bucuroşi!

[s4]
Cu toţi ridicaţi-vă glasul,
Un cor-milioane formând!
Simţiţi ce sublim fi-va ceasul,
Când toţi vom fi una curând?
Mărire lui Isus în ceruri!
Mărire şi slavă în veci
Cântaţi-I voi astăzi și pururi,
Mărire şi slavă în veci!

[order]
s1,r1,s2,r1,s3,r1,s4,r1