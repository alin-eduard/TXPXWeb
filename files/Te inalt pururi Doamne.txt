[s1]
Te înalţ pururi Doamne
Căci m-ai ridicat
Pe vrăjmaşi să râdă
Tu nu i-ai lăsat

[s2]
Am strigat spre Tine
Doamne-ndurător
Şi Tu m-ai vindecat
N-ai lăsat să mor

[s3]
Doamne al meu suflet
Din mormânt l-ai scos
M-ai adus la viaţă
Dintre morţii de jos

[s4]
Domnului să cântaţi
Voi cei preaiubiţi
Şi slăvitu-I nume
Pururi să-L măriţi

[s5]
Căci o clipă ţine
El mânia Sa
Însă îndurarea
Pururi va ţinea

[s6]
Seara vine plânsul
Chinul cel amar
Dimineaţa vine
Veselia iar

[s7]
Când eram în bine
Îmi ziceam aşa:
Niciodată Doamne
Nu m-oi clătina

[s8]
Voi cânta Domnului
Celui Preaiubit
Căci din grea pierzare
El m-a mântuit.

[order]
s1,s2,s3,s4,s5,s6,s7,s8