[s1]
1. Mi-a spus Isus că m-a ales
In grădina sa o floare
Iar vânturile cele reci
Mi-au vestejit culoarea.
/: Pe inima mea mi s-a pus
Povara grea de gânduri
Iar sufletul meu e străpuns
De felurite gânduri :/.
566.

[s2]
2. Sufletul meu lăsat pustiu
Prin suferinţă amară
De aceea ne-ncetat suspin
Căci rana mea-i amară.
/: În nimeni nu-mi găsesc odihnă
În lumea cea pustie
De aceea îl chem pe Domnul meu
Să-mi deie bucurie :/.

[s3]
3. Suspine pline de amar
Se-nalţă sus în zare
Şi-mi curg din ochii mei şirag
De lacrimi amare
/: Mă-ntreb mereu ce voi face
Cu starea mea căzută
Că sufletul meu n-are pace
Dar Domnul mă ajută :/.

[s4]
4. Aud o şoaptă în drumul greu
Ce vrea dureri s-aline
E vocea Stăpânului meu
Ce zice: sunt cu tine.
/: Aud cum zice să păşesc
Pe drum de suferinţă
Căci sprijini-ma mâna Lui
Să merg spre biruinţă :/.

[s5]
5. Parfum de crini va-ngădui
Pe-a florilor petale
Ce se înalţă-n rugăciuni
Înspre eterna zare.
/: Iubitul meu m-a sprijini
În zilele mai grele
Şi lângă Sine m-a ţinea
Iar dându-mi mângâiere :/.

[s6]
6. Doresc s-ajung în braţul Său
Ca să-mi sfârşesc cărarea
Privind cu drag în ochii Săi
Să-i cânt duios cântarea
/: Atunci un zâmbet va fi pus
Pe trista mea fiinţă
În loc de lacrimi şi de plâns
Un steag de biruinţă :/.

[s7]
7. /: Doresc de grabă să sfârşesc
A suferinţii cale
Atunci voi pune sarcina
La picioarele Sale. :/

[order]
s1,s2,s3,s4,s5,s6,s7