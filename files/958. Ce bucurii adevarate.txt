[s1]
958.
1. Ce bucurii adevărate
Ne-a dăruit acest pământ
Uşor de tot sunt dărâmate
Zidirile-i când bate vânt
Aşa-i de grea povara lui
Şi nu dă roade nimănui.

[s2]
2. O luptă nefolositoare
Un lung război fără sfârşit
Visări şi munci ostenitoare
Dureri ce vin necontenit
Un somn ce nu-i odihnitor
O zvârcolire fără spor.

[s3]
3. Cu tot belşugul ţi se pare
Că sufletul ţi s-a golit
Şi după lungă desfătare
În inimă te simţi scârbit
Mănânci şi nu te-ai săturat
Odihnă n-ai de te-ai culcat.

[s4]
4. Şi de-ai trăit cu nepăsare
De tot ce-i har şi Dumnezeu
Atunci moartea îţi apare
Strivindu-te cu pumnul greu
Iar sufletul ce abia îl ştii
E dincolo în veşnicii.

[order]
s1,s2,s3,s4