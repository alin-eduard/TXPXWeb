[s1]
1. La ce-mi foloseşte oare
Viaţa asta trecătoare
Dacă mi-o petrec în rău
Departe de Dumnezeu.
350.

[s2]
2. La ce-mi foloseşte mie
Să am mare bogăţie
Câtă vreme eu trăiesc
Fără Tatăl cel ceresc.

[s3]
3. La ce-mi foloseşte frate
Să am bani, să am de toate
Căci nimic nu voi lua
Din lume când voi pleca.

[s4]
4. De-aş avea toată ştiinţa
Dacă îmi lipseşte credinţa
În zadar m-am ostenit
Şi nimic n-am folosit.

[s5]
5. De-aş şti numărul de stele
De-aş cunoaşte toate cele
Lumea-ntreagă de-aş avea
Ce folos de viaţa mea.

[s6]
6. Ştiu însă că toate-s bune
Atunci când prin rugăciune
Mă apropii tot mereu
De prea bunul Dumnezeu.

[s7]
7. Când am legătură vie
Cu cereasca-mpărăţie
Traiul meu este uşor
Ca al păsărilor zbor.

[s8]
8. Când sălăşluieşte-n mine
Duhul Sfânt de sus când vine
Sunt omul cel mai bogat
Şi duc viaţă de-mpărat.

[order]
s1,s2,s3,s4,s5,s6,s7,s8