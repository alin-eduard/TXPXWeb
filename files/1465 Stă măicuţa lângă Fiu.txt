[s1]
1465.
Stă măicuţa lângă Fiu
/:Şi plânge necontenit:/
Spune-mi Fiul meu iubit
Pentru ce eşti necăjit
Şi nu vrei ca să mănânci
Căci de 40 de zile
Mi-ai rupt inima în mine

[s2]
N-ai băut nici n-ai mâncat
Numa-n rugăciuni ai stat
Spune-mi Fiul meu iubit
Luni şi Marţi ce-ai pătimit
Îţi spun maică nu minţesc
Luni şi Marţi mă pregătesc
Eu mă pregătesc de moarte
Să scap lumea de păcate.

[s3]
Spune-mi Fiul meu iubit
Miercuri ce ai de părimit
Îţi spun eu măicuţa mea
De Miercuri nu mai vedea
Mă duc Maică la Pilat
Să scap lumea de păcat
Mă duc să fiu răstignit
Pentru lumea ce-a greşit

[s4]
Spune-mi Fiul meu iubit
Joi ce ai de pătimit
Joi sunt dat în judecată
De Pilat şi a lui ceată
Spune-mi Fiul meu iubit
Vineri ce-ai de pătimit
Îţi spun maică cu durere
Că vineri sunt vremuri grele

[s5]
Când va fi chinul mai mare
N-o fi lună şi nici soare
Soarele s-antuneca
Cu spini m-or încorona
Spune-mi Fiul meu iubit
Sâmbătă ce-ai de pătimit
Îţi spun maică adevărat
Sâmbătă voi fi-ngropat.

[s6]
11.  Spune-mi Fiul meu iubit
Duminica ce ai de pătimit
Eu îţi spun măicuţa mea
Duminică voi învia
12.  Şi vin cu putere mare
Să scap lumea de pierzare
Vai creştini de pe pământ
Fiul meu ce-a suferit

[s7]
A suferit şi a răbdat
Până v-am răscumpărat
Şi acum voi Îl răstigniţi
Prin păcatul ce-l greşiţi

[order]
s1,s2,s3,s4,s5,s6,s7