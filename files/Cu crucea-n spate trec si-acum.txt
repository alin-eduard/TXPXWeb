[s1]
Cu crucea-n spate trec şi-acum
Însîngerat pe-al lumii drum.
/: Cu mîinile-n piroane vin
La uşi închise, şi suspin. :/
Cu mîinile-n piroane bat
La uşi închise de păcat.
/: N-aude nimeni, şi pornesc
Sub crucea grea mă prăbuşesc. :/

[s2]
Sînt plin de răni, de sînge-s plin
N-aude nimeni cînd suspin.
/: Izvoare curg din jertfa Mea
Nu vine nimeni ca să bea. :/
Eu sînt Păstorul cel ceresc
Dar oamenii mă ocolesc.
/: Şi-i chem pe toţi, de toţi mi-e dor
Căci sînt Păstorul tuturor. :/

[s3]
Vreau ca să intru-n casa ta
Deschide-Mi, nu Mă lepăda !
/: Eu sînt al lumii Împărat
Cu coasta-nsîngerată bat ! :/
Deschide-acum, că anii fug
Ia astăzi dulcele Meu jug !
/: Căci jugul Meu este uşor
Pe lume tu eşti călător. :/

[s4]
Deschide-acum, nu amîna
Sînt viaţa şi lumina ta !
/: Eu sînt Mîntuitorul tău
Şi viaţa veşnică-ţi dau Eu ! :/

[order]
s1,s2,s3,s4