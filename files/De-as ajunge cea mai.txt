[s1]
De-aş ajunge cea mai mare
Slavă pământească,
Ce folos, dacă mi-aş pierde
Slava cea cerească
/: Ce folos, ce folos:
Slavă, fără de Hristos? :/

[s2]
De-aş avea toţi banii lumii
Să-mi stea-n vraf arginţii,
În zadar, dacă-mi lipseşte
Aurul credinţei!
/: Ce folos, ce folos:
Aur, fără de Hristos? :/

[s3]
De-aş şti toată-nţelepciunea
Care e sub soare,
În zadar, dacă-mi lipseşte
Cea mântuitoare!
/: Ce folos, ce folos:
Minte, fără de Hristos? :/

[s4]
De-aş fi omul cel mai tare
De pe lumea toată,
În zadar, dacă mă-nvinge
Pofta desfrânată!
/: Ce folos, ce folos:
Tânăr, fără de Hristos? :/

[s5]
De-aş cuprinde tot pământul,
Tot al meu să fie,
În zadar, dacă-mi pierd viaţa
Cea din veşnicie!
/: Ce folos, ce folos,
Dacă mori fără Hristos? :/

[order]
s1,s2,s3,s4,s5