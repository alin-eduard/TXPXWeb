[s1]
Am văzut adâncul mării
Şi atunci m-am îngrozit.
Şi-am crezut că-s dat uitării
Şi Domnul m-a părăsit.

[s2]
/: Dar am zis în disperare:
„Isuse, nu mă lăsa!
Doamne,-n mila Ta cea mare,
Eu Te rog, nu mă uita!..." :/

[s3]
M-au lovit, fără de milă,
Valurile înspre mal
Şi-am crezut că îmi sfărâmă
Barca un puternic val.

[s4]
/: Am strigat şi eu ca Iona,
Din fundul adâncului:
„Doamne, Doamne,-ntinde-Ţi mâna
Împotriva valului!..." :/

[s5]
Când ziceam câ-i sfărâmată
Barca, iar eu sunt pierdut,
Văd o mână că-i întinsă:
Al credinţei veşnic scut!

[s6]
/: S-a întunecat şi cerul
Şi văzduhul plin de nori!
Peste mine-a trecut valul,
Cu ai morţii reci fiori... :/

[s7]
Cel ce-a potolit furtuna-e
Domnul Isus, Cel Iubit;
Înspre mine Şi-a-ntins mâna
Şi, de val, m-a izbăvit!

[s8]
/: De-aş putea să scot din pieptu-mi
Inima-n versuri s-o pun,
Ca s-arăt la fiecare
Cât a fost Domnul de bun! :/

[order]
s1,s2,s3,s4,s5,s6,s7,s8