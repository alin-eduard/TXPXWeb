[s1]
Chiar dacă valuri vin mereu
Şi crucea-i grea pe cale,
Tu nu uita că Dumnezeu
E-n barca vieţii tale.

[s2]
Chiar dacă valuri grele bat
Şi suferinţa-i mare,
Nu dispera! La Cel Prea'nalt,
Găsi-vei alinare.

[s3]
Chiar dacă încercări la rând
Ţi-au vestejit culoarea,
Tu nu uita că, în curând,
Sosi-va primăvara.

[s4]
Isus, în încercarea grea,
Te vrea cu gelozie
Să birui! Doar aşa-i putea
Să cânţi o veşnicie!

[s5]
Aşa e calea către cer,
E-o luptă-nverşunată!
Azi n-o-ntelegi, ea-i un mister,
Dar vei pricepe-odată...

[s6]
Vei înţelege, pe deplin,
Când lupta-ţi va fi gata,
Când El va şterge-al tău suspin
Şi vei primi răsplata.

[s7]
Îl vei vedea pe-al tău Isus,
Primi-vei o cunună,
Pe-a-Sale urme de-i păşi,
Luptând lupta cea bună.

[s8]
Înaintează, deci, cântând!
E greu să urci calvarul...
Dar nu uita că, în curând,
Se va sfârşi amarul...

[order]
s1,s2,s3,s4,s5,s6,s7,s8