[s1]
Un singur dor mai am şi eu
Acela de-a sluji mereu,
/: Lui Dumnezeu cel bun şi sfânt
Cât voi trăi pe-acest pământ :/

[s2]
Acesta-i singurul meu dor
Şi cred că pentr-un muritor
/: Nu este un alt dor mai sfânt,
Nici mai frumos pe-acest pământ :/

[s3]
O, Dumnezeule ceresc,
Tu ştii prea bine ce doresc.
/: Tu ştii că eu doresc să-Ţi cânt
Cât voi trăi pe-acest pământ :/

[s4]
Iar din lume când voi pleca
O, Doamne, eu te-aş mai ruga
/: Să mă învredniceşti să-Ţi cânt
Şi-acolo-n cerul Tău preasfânt :/

[order]
s1,s2,s3,s4