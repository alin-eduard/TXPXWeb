[s1]
Voi, din pragul aşteptării,
N-auziţi semnale noi?
Ele strigă-n largul zării:
„Vine ziua de apoi!"

[r1]
/: Aleluia! O, Maranata!
Oare-L poţi întâmpina?
Vine Domnul cu răsplata!
Vine Mesia! :/

[s2]
Nu vedeţi că-n sfântu-I Nume
Vin Hristoşi, spre-a se-nălţa?
Voi vegheaţi! Ei sunt în lume
Nu vă-nşele cineva!

[s3]
Se vor anunţa războaie,
Dar voi nu vă-nspăimântaţi!
Ciumi, cutremure, şuvoaie
Vor lovi, dar voi vegheaţi!

[s4]
Daţi veţi fi, spre chin şi moarte,
Şi veţi fi de toţi urâţi;
Dac-au să se strice toate,
Cum ar trebui să fiţi?

[s5]
Când? Nu ştim, dar lin mijeşte
Aurora dulce-n zori...
Voi vegheaţi! Isus soseşte!
Va veni curând pe nori!...

[order]
s1,r1,s2,r1,s3,r1,s4,r1,s5,r1