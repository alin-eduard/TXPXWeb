[s1]
2250
1. Te-ascunzi în florile câmpiei
Parfumul lor Te dovedește
Tu ești splendoarea veșniciei Și ea în veci Îți dăinuiește.

[s2]
/:Te-ascunzi în ciripit de păsări
Prin trilurile nesfârșite
Nu-s simfonii, nici oratorii
Cu armonii așa de sfinte :/.

[s3]
2. Te-ascunzi în adierea verii
Când freamătă frunza-n răcoare
În taină și-n susurul serii
Te-ascunzi în murmur de izvoare

[s4]
/: Tu ești în liniștea adâncă
Ce-n codrii-ntunecoși domnește
Tu ești în tablele din stâncă
În glasul vântului ce crește :/.

[s5]
3. Te-ascunzi în vijelii și-n ploaie În soarele ce-apoi surâde
Te-ascunzi în plânset de pâraie
În gângurit de prunc când râde.

[s6]
/: Tu ești în fulgii de zăpadă În viscolul ce răbufnește
În norii ce seninul pradă
În tunetul ce răscolește :/.

[s7]
4. Te-ascunzi, dar nu
Te pot cuprinde
Nici cerul, cerurile-ntinse
Dar totuși Tu nemărginire
Ești și în inimi sfânt aprinse.

[s8]
Vedem doar urmele-ți divine
Din cari’ răsari blând, maiestos
Speranță, viață, zări senine
Căci Tu ești tot ce-i mai frumos.
Noi Te-om vedea sus în mărire
Dar nu cum ne-am închipuit
Tu ești dincolo de gândire
O, Doamne, fi în veci slăvit!

[order]
s1,s2,s3,s4,s5,s6,s7,s8